<h2 style="text-align: center;"><span style="color: #003366;">Electronic Arts</span><br><span style="color: #003366;">ข้อตกลงผู้ใช้งาน</span><br></h2>
<div style="text-align: center;"><strong><span style="color: #808080;">อัปเดตล่าสุด </span></strong><font color="#808080"><b>17 พฤษภาคม 2561</b></font></div>
<br>ยินดีต้อนรับสู่ EA ข้อตกลงนี้ควบคุมการเข้าถึงและการใช้งานผลิตภัณฑ์ซอฟต์แวร์ของคุณ เช่น ซอฟต์แวร์เกมที่อยู่ในแผ่นดิสก์หรือที่ดาวน์โหลด ซึ่ง EA และบริษัทในเครือ ("EA") เป็นผู้นำเสนอ รวมถึงการอัปเดต การอัปเกรด และคุณสมบัติที่เกี่ยวข้อง ตลอดจนการบริการ คุณสมบัติ เนื้อหา และเว็บไซต์ออนไลน์และอุปกรณ์พกพาที่ EA เป็นผู้นำเสนอ และ/หรือกิจกรรมสดที่จัดโดยหรือเชื่อมโยงกับ EA (เรียกรวมกันว่า "บริการของ EA") ข้อตกลงนี้ทำขึ้นระหว่างคุณกับ EA ดังที่ระบุไว้ในข้อที่ 14 ด้านล่าง<span> </span><br><br><span>ในการใช้งานบริการของ EA จะถือว่าท่านยอมรับข้อกำหนดเหล่านี้ หากท่านไม่ยอมรับ อย่าติดตั้งหรือใช้งานบริการของ EA เหล่านี้ ผู้ที่พักอาศัยอยู่ในประเทศที่มีชื่อในข้อตกลงนี้ยินยอมที่จะปฏิบัติตามข้อตกลงว่าด้วยการอนุญาโตตุลาการและตกลงไม่นำการดำเนินคดีแบบกลุ่มซึ่งได้อธิบายไว้ในส่วนที่ 15 มาใช้เพื่อระงับข้อพิพาทระหว่างท่านกับ EA</span><br><br>
<h3><span style="color: #003366;"><strong>สารบัญ</strong></span></h3>
<ol>
<li><a href="#EAaccount">บัญชี EA</a></li>
<li><a href="#License">ใบอนุญาต</a></li>
<li><a href="#ContentandEntitlements">เนื้อหาและสิทธิตามสัญญา</a></li>
<li><a href="#AvailabilityofEAServicesandUpdates">ความพร้อมใช้งานของบริการและอัปเดตของ EA </a></li>
<li><a href="#YourUGC">UGC ของท่าน</a></li>
<li><a href="#RulesofConduct">กฎการปฏิบัติ</a></li>
<li><a href="#PCProducts">ผลิตภัณฑ์สำหรับพีซี</a></li>
<li><a href="#Termination">การยกเลิกและการลงโทษอื่น ๆ</a></li>
<li><a href="#ConsenttoUseData">การใช้งานข้อมูล</a></li>
<li><a href="#OtherSoftwareUtilitiesandTools">ซอฟต์แวร์ สิ่งอำนวยความสะดวก และเครื่องมืออื่น ๆ</a></li>
<li><a href="#ThirdParties">บุคคลภายนอก</a></li>
<li><a href="#DisclaimerofWarranties">การปฏิเสธการรับประกัน ข้อจำกัดความรับผิด</a></li>
<li><a href="#GeneralTerms">เงื่อนไขทั่วไป</a></li>
<li><a href="#ChangestothisAgreement">การเปลี่ยนแปลงข้อตกลงฉบับนี้</a></li>
<li><a href="#DisputeResolutions">การระงับข้อพิพาทโดยอนุญาโตตุลาการ</a></li>
<li><a href="#SupplementalTermsforPlayStation">ข้อกำหนดเพิ่มเติมสำหรับ PlayStation®</a></li>
</ol>
<h3><br><span style="color: #003366;">1. <a name="EAaccount" style="color: #003366;"></a>บัญชี EA</span></h3>
<span>ท่านจะเป็นต้องมีบัญชี EA เพื่อเข้าถึงและใช้งานบริการต่าง ๆ ของ EA ร่วมถึงการเล่นออนไลน์ </span><br><br><span>ในการสร้างบัญชี EA ท่านต้องมีที่อยู่อีเมลและต้องให้ข้อมูลที่ถูกต้องตรงกับความเป็นจริง ท่านต้องมีคุณสมบัติในการใช้งานบริการของ EA ที่ตนเองกำลังจะลงทะเบียนและต้องพักอาศัยอยู่ในประเทศที่อนุญาตให้ใช้บริการของ EA ได้</span><br><br><span>ท่านต้องอายุไม่ต่ำกว่า 13 ปี (หรืออายุขั้นต่ำอื่น ๆ ที่กำหนดไว้ในประเทศที่อาศัยของท่าน) จึงจะสร้างบัญชี EA ได้ หากท่านมีอายุระหว่างอายุขั้นต่ำและ 18 ปี (หรืออายุที่บรรลุนิติภาวะในประเทศที่ท่านอาศัยอยู่) ท่านกับบิดามารดาหรือผู้ปกครอง จะต้องตรวจสอบข้อตกลงนี้ร่วมกัน บิดามารดาและผู้ปกครองต้องรับผิดชอบต่อการกระทำของเด็กที่มีอายุต่ำกว่า 18 ปีเมื่อใช้บริการของ EA EA ขอแนะนำให้บิดามารดาและผู้ปกครองทำความคุ้นเคยกับคุณสมบัติการควบคุมโดยผู้ปกครองในอุปกรณ์ที่ท่านให้บุตรหลานใช้</span><br><br><span>ท่านต้องรับผิดชอบแต่เพียงผู้เดียวต่อกิจกรรมทั้งปวงในบัญชี EA ของท่าน บัญชี EA ของท่านอาจถูกระงับหรือยกเลิกหากมีใครนำไปใช้ในกิจกรรมที่ฝ่าฝืนข้อตกลงนี้ </span><br><br><span>ท่านสามารถยกเลิกบัญชี EA ของตัวเองได้ตลอดเวลา นอกจากนั้นท่านยังสามารถยกเลิกการสมัครใช้งานบริการของ EA ใด ๆ ได้ตลอดเวลาเช่นกัน ติดต่อฝ่ายบริการลูกค้าของ EA ได้ที่ </span><a href="https://help.ea.com/en/">https://help.ea.com/en/</a><span> เพื่อยกเลิกบัญชี EA ของท่าน เพื่อดำเนินการตามคำร้องขอของท่านให้สมบูรณ์ EA อาจเรียกเก็บค่าธรรมเนียมหรือค่าใช้จ่ายที่เกิดขึ้น หากได้รับอนุญาตตามกฎหมาย และค่าใช้จ่ายใด ๆ ก็ตามที่ค้างอยู่กับผู้จำหน่ายหรือผู้ให้บริการเนื้อหาที่เป็นบุคคลภายนอก</span><br>
<h3><span style="color: #003366;">2. <a name="License" style="color: #003366;"></a>ใบอนุญาต</span></h3>
<span>การบริการของ EA อนุญาตให้ท่านใช้งาน ไม่ใช่การขายให้ EA จะให้ใบอนุญาตแบบส่วนตัวแบบมีข้อจำกัด ไม่สามารถถ่ายโอนได้ เพิกถอนได้ และไม่ได้ผููกขาดแต่เพียงผู้เดียวแก่ท่านเพื่อให้ท่านใช้บริการของ EA ซึ่งท่านจะมีสิทธิ์์เข้าใช้งานโดยไม่ได้เป็นไปเพื่อการพาณิชย์ โดยจะขึ้นอยู่กับการปฏิบัติตามข้อตกลงนี้ของท่าน ท่านไม่สามารถเข้าถึง คัดลอก ดัดแปลง หรือแจกจ่ายบริการ เนื้อหา หรือสิทธิ์ใด ๆ ของ EA (คำเหล่านี้จะมีการกำหนดนิยามไว้ด้านล่างนี้) เว้นแต่จะได้รับอนุญาตอย่างชัดแจ้งจาก EA หรือได้รับอนุญาตตามกฎหมาย ท่านไม่สามารถทำการวิศวกรรมผันกลับ (Reverse Engineer) หรือพยายามแยกส่วนต่าง ๆ หรือใช้รหัสต้นทาง (Source Code) หรือข้อมูลอื่นใดจากบริการของ EA เว้นแต่จะได้รับอนุญาตโดยชัดแจ้งจาก EA หรือมีกฎหมายอนุญาตให้กระทำได้ EA หรือผู้ออกใบอนุญาตให้แก่ EA เป็นเจ้าของและขอสงวนสิทธิ์อื่นใดทั้งหมด ซึ่งรวมถึงสิทธิ์ทุกชนิด, กรรมสิทธิ์, ดอกผลหรือประโยชน์ที่ได้รับจากบริการของ EAและสิทธิ์ในทรัพย์สินทางปัญญาที่เกี่ยวข้องด้วย</span><br>
<h3><span style="color: #003366;">3. <a name="ContentandEntitlements" style="color: #003366;"></a>เนื้อหาและสิทธิตามสัญญา</span></h3>
<span>การบริการของ EA รวมถึงเนื้อหาและสิทธิตามสัญญาด้วย "เนื้อหา" หมายถึงซอฟต์แวร์ เทคโนโลยี ข้อความ โพสต์กระดานสนทนา การแชท ข้อมูลโปรไฟล์ วิดเจต ข่าวสาร ลิงก์ อีเมล ดนตรี เสียง กราฟิก รูปภาพ วิดีโอ รหัส และ โสตทัศน์หรือวัสดุอื่น ๆ ทั้งหมดที่ปรากฏขึ้นบนหรือส่งผ่านออกไปยังหรือออกมาจากบริการของ EA รวมทั้งการออกแบบและลักษณะของเว็บไซต์ของเรา นอกจากนี้ เนื้อหายังรวมถึงเนื้อหาที่ผู้ใช้สร้างขึ้น ("UGC") ด้วย UGC รวมถึง Persona ของบัญชี EA โพสต์ต่าง ๆ ในกระทู้ ข้อมูลโปรไฟล์ และเนื้อหาอื่น ๆ ที่ผู้ใช้สร้างขึ้นในการบริการของ EA เนื้อหาทั้งหมดเป็นของ EA หรือของผู้ออกใบอนุญาต หรือมีการอนุญาตให้แก่ EA และผู้ออกใบอนุญาตตามหัวข้อที่ 5 ด้านล่างนี้</span><br><br><span>สิทธิตามสัญญาเป็นสิทธิ์ที่ EA อนุญาตให้ท่านเข้าถึงหรือใช้งานองค์ประกอบต่าง ๆ ของบริการของ EA แบบออนไลน์หรือออฟไลน์ ตัวอย่างของสิทธิตามสัญญา ได้แก่ การเข้าถึงเนื้อหาดิจิทัลหรือเนื้อหาที่ปลดล็อกไม่ได้, ฟังก์ชันการใช้งานเพิ่มเติมหรือที่เสริมเข้ามา (รวมถึงบริการแบบหลายผู้เล่น), การสมัครใช้งาน, สินทรัพย์เสมือน, คีย์หรือรหัสปลดล็อก, รหัสซีเรียลหรือการรับรองความถูกต้องออนไลน์, ความสำเร็จภายในเกม, คะแนนเสมือน, เหรียญ หรือสกุลเงิน </span><br><br><span>เราเรียกคะแนนเสมือน เหรียญ หรือสกุลเงินเหล่านั้นว่า "หน่วยเงินเสมือนของ EA" เมื่อท่านได้รับหน่วยเงินเสมือนของ EA จากเราหรือพันธมิตรที่ได้รับอนุญาตของเรา คุณจะได้รับการอนุญาตแบบส่วนตัว มีข้อจำกัด ไม่สามารถมอบหมายได้ ไม่ได้ผููกขาดแต่เพียงผู้เดียว และเพิกถอนได้ เพื่อเข้าถึงและเลือกสิทธิตามสัญญาที่ EA เตรียมไว้ให้ท่านโดยชัดแจ้ง </span><br><br><span>หน่วยเงินเสมือนของ EA ไม่มีมูลค่าเป็นตัวเงิน และไม่มีมูลค่านอกเหนือจากซอฟต์แวร์และบริการต่าง ๆ ของเรา แลกเปลี่ยน โอน เป็นเงินได้ หน่วยเงินเสมือนของ EA ไม่สามารถชำระคืนเป็นเงินได้ และท่านไม่มีสิทธิ์ที่ขอคืนหน่วยเงินเสมือนของ EA เมื่อท่านแลกเปลี่ยนหน่วยเงินเสมือนของ EA สำหรับสิทธิตามสัญญา ซึ่งไม่สามารถคืนเงินได้ ไม่สามารถแลกเปลี่ยนได้ หรือไม่สามารถชำระคืนเป็นเงินได้ หากท่านอาศัยอยู่ในญี่ปุ่น ท่านตกลงที่จะใช้ หน่วยเงินเสมือนของ EA ภายใน 180 วันนับจากวันที่ซื้อ </span><br><br><span>ท่านจะเป็นผู้ชำระค่าใช้จ่ายอันเกิดจากอุปกรณ์ การเชื่อมต่ออินเทอร์เน็ต และค่าบริการต่าง ๆ ในการเข้าถึงและใช้งานบริการของ EA เอง </span><br>
<h3><span style="color: #003366;">4. <a name="AvailabilityofEAServicesandUpdates" style="color: #003366;"></a>ความพร้อมใช้งานของบริการและอัปเดตของ EA</span></h3>
<span>เราไม่ขอรับประกันว่าบริการของ EA เนื้อหา หรือสิทธิตามสัญญาใด ๆ จะสามารถให้บริการได้ตลอดเวลา หรือในตำแหน่งที่ตั้งทั้งหมด หรือในเวลาใด ๆ ตามที่กำหนด หรือรับประกันว่าเราจะเสนอบริการของ EA เนื้อหา หรือสิทธิตามสัญญาใดเป็นระยะเวลาต่าง ๆ EA ไม่รับประกันว่าบริการต่าง ๆ ของ EA จะสามารถเข้าถึงได้จากอุปกรณ์ทุกชนิด โดยวิธีการของผู้ให้บริการอินเทอร์เน็ตหรือการเชื่อมต่อบางราย หรือในทุกสถานที่</span><br><br><span>บางครั้ง EA อาจทำการปรับปรุง เปลี่ยนแปลง หรือแก้ไขการบริการของ EA เนื้อหา หรือสิทธิตามสัญญาโดยไม่ได้แจ้งให้ท่านทราบ การอัปเดตและการแก้ไขเหล่านี้อาจจำเป็นต้องดำเนินการเพื่อให้สามารถใช้บริการของ EA ได้ต่อไป </span><br><br><span>EA อาจจำเป็นต้องปรับปรุง หรือเปลี่ยนพารามิเตอร์บางอย่างใหม่เพื่อสร้างความสมดุลให้การเล่นเกมและการใช้บริการของ EA การอัปเดตหรือ "การตั้งค่าใหม่" นี้อาจเป็นสาเหตุทำให้ท่านล้าหลังในโลกของเกมที่เกี่ยวข้องและอาจส่งผลกระทบต่อตัวละคร เกม กลุ่ม หรือสิทธิตามสัญญาอื่นที่อยู่ภายใต้การควบคุมของท่าน</span><br>
<h3><span style="color: #003366;">5. <a name="YourUGC" style="color: #003366;"></a>UGC ของท่าน</span></h3>
<span>ท่านต้องรับผิดชอบต่อ UGC ของตนเอง ท่านจะต้องไม่อัปโหลด UGC ที่ละเมิดต่อสิทธิด้านในทรัพย์สินทางปัญญาของบุคคลอื่น หรือที่ฝ่าฝืนกฎหมาย ข้อตกลงนี้ หรือสิทธิความเป็นส่วนตัว หรือสิทธิในการเผยแพร่ของบุคคลอื่น </span><br><br><span>EA อาจลบ แก้ไข หรือปิดการใช้งาน UGC ด้วยเหตุผลใด ๆ ก็ตามได้ตามดุลยพินิจของตนแต่เพียงผู้เดียว รวมถึงหาก EA พิจารณาเห็นสมควรแล้วว่า UGC นั้นฝ่าฝืนข้อตกลงนี้ EA ไม่ต้องรับผิดชอบหรือมีความผิดสำหรับการลบ หรือไม่ลบ UGC หรือเนื้อหาอื่น ๆ EA ไม่ได้กลั่นกรอง UGC ทั้งหมดล่วงหน้าและไม่ได้รับรองหรืออนุมัติ UGC ใด ๆ ที่มีอยู่ในบริการของ EA</span><br><br>เมื่อท่านสร้าง UGC ขึ้น เท่ากับว่าท่านได้ทำการอนุญาตแก่ EA รวมถึงผู้ออกใบอนุญาต และผู้รับใบอนุญาต แบบไม่ได้ผููกขาดแต่เพียงผู้เดียว แบบถาวร ถ่ายโอนได้ ใช้ได้ทั่วโลก และให้อนุญาตช่วงได้ให้แก่ EA และผู้ออกใบอนุญาตในการใช้งาน โฮสต์ เก็บรักษา ทำซ้ำ แก้ไข สร้างงานต่อยอด ทำการแสดงอย่างเปิดเผย จัดแสดงอย่างเปิดเผย หรือไม่ก็ถ่ายโอนและสื่อสาร UGC หรือส่วนหนึ่งส่วนใด ด้วยวิธีการหรือรูปแบบอื่นใด ในลักษณะหรือรูปแบบใด ๆ และในสื่อหรือกระทู้ใดก็ได้ ไม่ว่าจะเป็นที่รู้จักในตอนนี้หรือคิดค้นขึ้นภายหลัง โดยไม่ต้องแจ้งให้ทราบ ไม่ต้องชำระเงิน หรือมอบสิ่งตอบแทนให้แก่ท่านหรือบุคคลภายนอกทั้งสิ้น นอกจากนั้นท่านยังได้มอบสิทธิ์แก่ผู้ใช้คนอื่นทั้งหมดที่สามารถเข้าถึงและใช้งาน UGC ของท่านในบริการของ EA ในการคัดลอก แก้ไข และสื่อสารและเผยแพร่ UGC ของท่านด้วยวิธีการอื่นใดผ่านทางบริการของ EA ที่เกี่ยวข้องโดยไม่ต้องแจ้งให้ทราบ และไม่ต้องมอบสิ่งตอบแทน<br>
<h3><span style="color: #003366;">6. <a name="RulesofConduct" style="color: #003366;"></a>กฎการปฏิบัติ</span></h3>
<p>เมื่อคุณเข้าถึงหรือใช้งานบริการของ EA เท่ากับว่าคุณยอมรับว่าจะไม่กระทำการต่าง</p>
<ul>
<li>ฝ่าฝืนกฎหมาย ระเบียบ หรือข้อบังคับใด ๆ</li>
<li>แทรกแซงหรือรบกวนบริการของ EA หรือเซิร์ฟเวอร์หรือเครือข่ายใด ๆ ที่ใช้เพื่อรองรับหรือให้บริการของ EA รวมถึงการเจาะหรือการลักลอบ เข้าสู่บริการของ EA</li>
<li>ใช้ซอฟต์แวร์หรือโปรแกรมที่สร้างความเสียหาย แทรกแซง หรือรบกวนบริการของ EA หรือคอมพิวเตอร์หรือทรัพย์สินของผู้อื่น เช่น การปฏิเสธการโจมตีการบริการ การส่งสแปม การเจาะเข้าระบบ หรือการอัปโหลดไวรัสคอมพิวเตอร์ หนอน ม้าโทรจัน แคนเซิลบอต สปายแวร์ ไฟล์ที่เสียหาย หรือไทม์บอมบ์</li>
<li>แทรกแซงหรือรบกวนการใช้บริการของ EA ของผู้เล่นคนอื่น ข้อกำหนดนี้รวมถึงการรบกวนขั้นตอนตามปกติของการเล่นเกม หรือบทสนทนาภายในบริการของ EA ยกตัวอย่างเช่น ดัวยการใช้ภาษาที่หยาบคายหรือก่อกวน</li>
<li>ก่อกวน ข่มขู่ ทำให้อับอาย ส่งสแปม หรือกระทำสิ่งอื่นใดในลักษณะที่ไม่เป็นที่ต้องการต่อผู้เล่นคนอื่น เช่น ส่งข้อความที่ไม่เป็นที่ต้องการซ้ำ ๆ หรือกล่าวโจมตีเรื่องส่วนบุคคลหรือเกี่ยวกับเชื้อชาติ รสนิยมทางเพศ ศาสนา เผ่าพันธุ์ หรืออื่น ๆ</li>
<li>สร้าง UGC หรือจัดการหรือมีส่วนร่วมในกิจกรรม กลุ่ม หรือชุมนุมใด ๆ ที่ไม่เหมาะสม คุกคาม ก่อกวน ดูหมิ่น ข่มขู่ สร้างความเกลียดชัง ก้าวร้าว หยาบคาย อนาจาร มีเนื้อหาทางเพศ หมิ่นประมาท ละเมิด รุกรานความเป็นส่วนตัวของผู้อื่น หรือเห็นได้ชัดว่าเป็นที่น่ารังเกียจ</li>
<li>ตีพิมพ์ ประกาศ อัปโหลด หรือเผยแพร่ UGC หรือเนื้อหาที่ผิดกฎหมาย หรือที่คุณไม่ได้รับอนุญาตให้เผยแพร่ได้อย่างอิสระ</li>
<li>เผยแพร่เนื้อหาใด ๆ เช่น หัวข้อ ชื่อ ชื่อหน้าจอ อวตาร บุคคล หรือวัสดุหรือข้อมูลอื่น ๆ ที่ EA (ดำเนินการตามเหมาะสมและถูกต้อง) เห็นว่าไม่เหมาะสม ไม่ถูกต้อง มีเจตนาร้าย รบกวน ดูหมิ่น หมิ่นประมาท อนาจาร โจ่งแจ้งเรื่องเพศ ละเมิด ก้าวก่ายความเป็นส่วนตัว หยาบคาย ก้าวร้าว หรือผิดกฎหมาย</li>
<li>โพสต์ข้อความด้วยวัตถุประสงค์อื่นใดที่ไม่ใช่กการสื่อสารส่วนตัว ข้อความต้องห้ามรวมถึงการโฆษณา</li>
<li>ปลอมเป็นบุคคลอื่นหรือส่อให้เห็นโดยทุจริตว่าท่านเป็นพนักงานหรือตัวแทนของ EA</li>
<li>ใช้ปุ่มขอความช่วยเหลือในเกม (in-game support) หรือปุ่มแจ้งร้องเรียนอย่างไม่เหมาะสม</li>
<li>พยายามที่จะให้ได้มาซึ่งรหัสผ่าน ข้อมูลบัญชีผู้ใช้ หรือข้อมูลส่วนตัวจากผู้อื่นในบริการของ EA</li>
<li>หรือเพื่อคัดลอกเนื้อหาในเว็บไซต์นี้</li>
<li>ใช้งานหรือเผยแพร่โปรแกรมหรือเครื่องมือซอฟต์แวร์ที่ไม่ได้รับอนุญาต โปรแกรมซอฟต์แวร์ "อัตโนมัติ" โปรแกรมซอฟต์แวร์ "แมโคร" โปรแกรมซอฟต์แวร์หรือแอปพลิเคชัน "ช่วยโกง" การเอาเปรียบ การโกง</li>
<li>ๆ หรือส่วนอื่นของบริการของ EA ที่ EA ไม่ได้อนุญาตเป็นการเฉพาะเจาะจงให้ท่านแก้ไข</li>
<li>ใช้การเอาเปรียบ การโกง คุณสมบัติที่ไม่มีเอกสารบันทึก ข้อผิดพลาดของการออกแบบ หรือปัญหาต่าง ๆ ในบริการของ EA</li>
<li>ใช้งานหรือเผยแพร่ซอฟต์แวร์หรือเนื้อหาปลอมของ EA รวมถึงหน่วยเงินเสมือนของ EA ด้วย</li>
<li>พยายามใช้บริการของ EA บนหรือผ่านทางบริการใด</li>
<li>ขาย ซื้อ หรือส่งต่อ หรือเสนอส่งต่อบัญชี EA ของท่าน การเข้าถึงบริการของ EA หรือเนื้อหาใด ๆ ของ EA ที่สัมพันธ์กับบัญชี EA ของคุณ รวมถึงหน่วยเงินเสมือนของ EA หรือเว็บไซต์ของบุคคลภายนอก หรือสืบเนื่องจากการทำธุรกรรมภายนอกเกม เว้นแต่ได้รับอนุญาตอย่างชัดแจ้งจาก EA</li>
<li>ใช้บริการของ EA ในประเทศที่ไม่อนุญาตให้ EA เสนอบริการดังกล่าวตามกฎหมายควบคุมการส่งออกที่มีผลบังคับใช้</li>
<li>หากบริการของ EA กำหนดให้ท่านสร้าง "ชื่อผู้ใช้" หรือ "Persona" เพื่อเป็นตัวแทนของท่านในเกมและในการออนไลน์ ท่านไม่ควรใช้ชื่อจริงและไม่สามารถใช้ชื่อผู้ใช้หรือ Persona ที่ผู้อื่นใช้อยู่ หรือน่ารังเกียจ หรือละเมิดสิทธิทธิของผู้อื่น</li>
<li>การเข้าร่วมกิจกรรมอื่นใดที่รบกวนสภาพแวดล้อมเกมที่สงบ เป็นกลาง และสุภาพของบริการของ EA</li>
<li>ใช้ข้อมูลเกี่ยวกับผู้ใช้ที่มีอยู่ในบริการของ EA อย่างเปิดเผย (เช่น ในกระดานคะแนน) เพื่อวัตถุประสงค์ใด ๆ ซึ่งไม่เกี่ยวข้องกับบริการ รวมถึงพยายามที่จะระบุตัวตนผู้ใช้ดังกล่าวในโลกแห่งความจริง</li>
<li>สนับสนุน ส่งเสริม</li>
</ul>
<p>หากท่านหรือผู้อื่นที่ใช้บัญชี EA ฝ่าฝืนกฎเหล่านี้ และไม่แก้ไขการฝ่าฝืนกฎหลังได้รับคำเตือน EA อาจดำเนินการกับท่าน รวมถึงยกเลิกการเข้าถึงบริการของ EA บางส่วนหรือทั้งหมด เนื้อหาหรือสิทธิตามสัญญา หรือการยกเลิกบัญชี EA ดังระบุในหัวข้อที่ 8 ในกรณีการฝ่าฝืนร้ายแรง EA อาจดำเนินการโดยไม่ออกคำเตือนล่วงหน้า ตัวอย่างการฝ่าฝืนร้ายแรง รวมถึงแต่ไม่จำกัดเฉพาะ การยุยงส่งเสริมหรือมีส่วนในการเจาะ ขายบัญชี EA หรือสิทธิตามสัญญา (รวมถึงสกุลเงินเสมือนและรายการสินค้า) โดยไม่ได้รับอนุญาตจาก EA การคุกคามร้ายแรง หรือการข่มขู่กิจกรรมทางกฎหมาย เมื่อทำได้ EA จะแจ้งให้ท่านทราบถึงการดำเนินการที่จะเกิดขึ้นในการตอบสนองต่อการฝ่าฝืนกฎเหล่านี้หรือการละเมิดข้อตกลงนี้</p>
<span>บริการของ EA บางอย่างยังอาจประกาศกฎเพิ่มเติมที่ท่านต้องปฏิบัติตามเพื่อใช้บริการเหล่านั้น </span><br><br><span>หากท่านพบเห็นผู้ใช้อื่นกำลังฝ่าฝืนกฎข้อใดข้อหนึ่งเหล่านี้อยู่ โปรดรายงานกิจกรรมนี้ให้ EA ทราบ โดยใช้ฟังก์ชัน "ส่วนช่วยเหลือ" หรือ "รายงานการใช้ในทางที่ผิด" ในบริการของ EA ที่เกี่ยวข้อง ถ้ามี หรือติดต่อฝ่ายสนับสนุนลูกค้าที่ </span> <a href="https://help.ea.com/en/">help.ea.com/en/</a><span> </span><br><br><span>EA อาจติดตามหรือบันทึกกิจกรรมออนไลน์หรือเนื้อหาในบริการของ EA และอาจลบเนื้อหาใด ๆ ออกจากบริการของ EA ตามดุลยพินิจของตน อย่าลืมว่าการสื่อสารและ UGC ของท่านในบริการของ EA นั้นเป็นสาธารณะและผู้อื่นสามารถดูได้</span><br><br><span>การใช้งานบริการของ EA ของท่านอยู่ภายใต้การควบคุมของนโยบายความเป็นส่วนตัวและคุกกี้ของ EA ที่ </span><a href="https://tos.ea.com/legalapp/WEBPRIVACY/US/th/PC/">privacy.ea.com/th</a><span> ซึ่งนำมาเป็นส่วนอ้างอิงประกอบภายในข้อตกลงนี้</span><br>
<h3><span style="color: #003366;">7. <a name="PCProducts" style="color: #003366;"></a>ผลิตภัณฑ์สำหรับพีซี</span></h3>
<span>หัวข้อนี้จะบังคับใช้กับบริการของ EA สำหรับการเล่นในคอมพิวเตอร์ส่วนบุคคล (“ผลิตภัณฑ์สำหรับพีซีของ EA”) ในการเข้าถึงและใช้บริการของ EA ที่เกี่ยวข้องกับผลิตภัณฑ์สำหรับพีซีของ EA นั้น ท่านจำเป็นต้องลงทะเบียนด้วยรหัสซีเรียลที่แนบมากับผลิตภัณฑ์สำหรับพีซีของ EA ก่อน<br><br></span>
<ol style="font-weight: bold; color: #003366; list-style-type: upper-alpha;">
<li><strong>มาตรการป้องกันเนื้อหาและเทคนิค<br><br></strong><span style="font-weight: normal; color: #000000;">EA ใช้มาตรการป้องกันเนื้อหาและเทคนิคบางอย่างเพื่อปกป้องความเป็นส่วนตัวและการคัดลอกหรือการใช้งานผลิตภัณฑ์สำหรับพีซีของ EA โดยไม่ได้รับอนุญาต ผลิตภัณฑ์สำหรับพีซีของ EA ใช้การเปิดใช้งานออนไลน์ของ Origin นอกจากนั้นยังใช้เทคโนโลยีป้องกันเนื้อหา Denuvo ของ Sony DADC Austria AG อีกด้วย ดูว่าเกมใดบ้างที่ใช้ Denuvo ได้ที่ <a href="https://www.ea.com/legal">https://www.ea.com/legal</a> บัญชี EA รวมทั้งการยอมรับข้อตกลงนี้และนโยบายความเป็นส่วนตัวและคุกกี้ของ EA ที่<a href="https://tos.ea.com/legalapp/WEBPRIVACY/US/th/PC/">privacy.ea.com/th</a> การติดตั้งแอปพลิเคชันไคลเอนต์ Origin (<a href="https://www.origin.com/th-th/about">https://www.origin.com/th-th/about</a>) การยอมรับ EULA ของ Origin และการเชื่อมต่ออินเทอร์เน็ตนั้นจำเป็นสำหรับการรับรองความถูกต้องผลิตภัณฑ์สำหรับพีซีของ EA และการตรวจสอบความถูกต้องของใบอนุญาตเมื่อมีการเปิดใช้งานผลิตภัณฑ์สำหรับพีซีของ EA เป็นครั้งแรกในแต่ละเครื่อง (“รับรองความถูกต้อง” หรือ “การรับรองความถูกต้อง”) รหัสซีเรียลที่ให้ไว้กับผลิตภัณฑ์สำหรับพีซีของ EA นี้จะถูกตรวจสอบระหว่างการรับรองความถูกต้อง การรับรองความถูกต้องจะจำกัดเพียงหนึ่งบัญชี EA ต่อรหัสซีเรียล ซึ่งหมายความว่าผลิตภัณฑ์สำหรับพีซีของ EA ไม่สามารถโอนย้ายได้ EA อาจตรวจสอบความถูกต้องของใบอนุญาตของท่านด้วยการรับรองความถูกต้องออนไลน์ในภายหลัง จำนวนเครื่องทั้งหมดที่สามารถรับรองความถูกต้องของผลิตภัณฑ์สำหรับพีซีของ EA นั้นไม่มีขีดจำกัด แต่ท่านสามารถเปิดใช้งานและเข้าถึงผลิตภัณฑ์สำหรับพีซีของ EA ได้ไม่เกินห้าเครื่องภายในระยะเวลา 24 ชั่วโมงติดต่อกัน หากท่านพยายามที่จะหลีกเลี่ยง ปิดการใช้งาน หรือทำลายมาตรการป้องกันทางเทคนิคเหล่านี้ ผลิตภัณฑ์สำหรับพีซีของ EA อาจทำงานได้ไม่ถูกต้องและต้องยกเลิกใบอนุญาตนี้จากการฝ่าฝืนของท่าน เก็บรหัสซีเรียลของท่านไว้เพราะอาจจำเป็นต้องใช้สำหรับการติดตั้งผลิตภัณฑ์สำหรับพีซีของ EA ในเครื่องอื่นอีก เทคโนโลยีนี้อาจรบกวนแอปพลิเคชั่นบางอย่าง เช่น โปรแกรมตรวจสอบจุดบกพร่อง ที่สามารถใช้เพื่อหลีกเลี่ยงเทคโนโลยีควบคุมการเข้าถึงได้<br><br></span></li>
<li><strong>การติดตาม<br><br></strong><span style="font-weight: normal; color: #000000;">EA ใช้เทคโนโลยีบางอย่างเพื่อตรวจสอบและป้องกันการโกงที่เกี่ยวข้องกับการใช้งานผลิตภัณฑ์สำหรับพีซีของ EA เทคโนโลยีเหล่านี้จะอธิบายไว้ข้างล่างนี้ ท่านสามารถเข้าไปที่ <a href="https://www.ea.com/legal">https://www.ea.com/legal</a> เพื่อดูว่าเทคโนโลยีใดใช้กับแต่ละผลิตภัณฑ์สำหรับพีซีของ EA บ้าง</span> <br><br> <span style="color: #003366;"><strong>Punkbuster</strong></span><span style="font-weight: normal; color: #000000;"> EA อาจใช้ Punkbuster ซึ่งเป็นเทคโนโลยีต่อต้านการโกงจากบริษัท Even Balance Inc. ท่านสามารถเลือกที่จะติดตั้ง Punkbuster ระหว่างการติดตั้งผลิตภัณฑ์สำหรับพีซีของ EA ได้ หากติดตั้ง เมื่อท่านเชื่อมต่อออนไลน์กับเซิร์ฟเวอร์เกมด้วย Punkbuster โปรแกรม Punkbuster นี้จะติดตามหน่วยความจำเข้าถึงโดยสุ่ม (RAM) ของคอมพิวเตอร์ของท่านเพื่อหาโปรแกรมของบุคคลภายนอกที่ไม่ได้รับอนุญาตซึ่งทำงานพร้อมกันกับผลิตภัณฑ์สำหรับพีซีของ EA อยู่ ตลอดจนการแก้ไขไฟล์ใด ๆ ของผลิตภัณฑ์สำหรับพีซีของ EA ที่ทำให้หรือช่วยให้โกงได้ โปรแกรมของบุคคลภายนอกที่ไม่ได้รับอนุญาตคือโปรแกรมหรือไฟล์ของบุคคลภายนอก (เช่น “addon”, “mod”, “hack”, “trainer” หรือ “cheat”) ที่ EA เชื่อว่า (i) ทำให้หรือหรือช่วยให้โกงในรูปแบบใดก็ตามได้ (ii) ทำให้ผู้ใช้สามารถแก้ไขหรือเจาะเข้าสู่อินเทอร์เฟส สิ่งแวดล้อม และ/หรือ ประสบการณ์ของเกมด้วยวิธีใดก็ตามที่ไม่ได้รับอนุญาตอย่างชัดแจ้งจาก EA หรือ (iii) ขัดขวาง, “ทำเหมือง (mines)” หรือเก็บข้อมูลจากหรือผ่านเกมนั้น ๆ หากท่านถอนการติดตั้งผลิตภัณฑ์สำหรับพีซีของ EA แล้ว Punkbuster จะยังอยู่ในคอมพิวเตอร์ของท่านโดยไม่มีการดำเนินการใด ๆ หากต้องการถอนการติดตั้ง Punkbuster ให้ใช้ไฟล์ที่ดาวน์โหลดมาจากลิงก์ต่อไปนี้ <a href="https://www.evenbalance.com/downloads/pbsvc/pbsvc.exe">https://www.evenbalance.com/downloads/pbsvc/pbsvc.exe </a></span> <br><br><span style="color: #003366;"><strong>เทคโนโลยีต่อต้านการโกงของ EA</strong></span><span style="font-weight: normal; color: #000000;"> EA อาจใช้เทคโนโลยีต่อต้านการโกงของของตัวเอง เมื่อท่านเชื่อมต่อออนไลน์เข้ากับเซิร์ฟเวอร์เกม เทคโนโลยีเหล่านี้จะเริ่มทำงานและติดตามการเล่นเกม ไฟล์เกมที่เกี่ยวข้องกับผลิตภัณฑ์สำหรับพีซีของ EA และ RAM ของคอมพิวเตอร์ของท่าน เทคโนโลยีเหล่านี้จะตรวจจับการโกงและโปรแกรมของบุคคลภายนอกที่ไม่ได้รับอนุญาตที่ทำงานพร้อมกันกับผลิตภัณฑ์สำหรับพีซีของ EA อยู่ รวมถึงการแก้ไขไฟล์ของผลิตภัณฑ์สำหรับพีซีของ EA ที่ทำให้หรือช่วยให้โกงได้ </span><br><br><span style="font-weight: normal; color: #000000;">หากเทคโนโลยีใดเหล่านี้ตรวจพบการโกง เราอาจเก็บข้อมูลที่เกี่ยวข้อง รวมถึงชื่อบัญชีผู้ใช้ของท่าน รายละเอียดเกี่ยวกับโปรแกรมของบุคคลภายนอกที่ไม่ได้รับอนุญาต และการแก้ไขไฟล์ผลิตภัณฑ์สำหรับพีซีของ EA ตลอดจนเวลาและวันที่ที่ตรวจพบ นอกจากนั้นเรายังอาจยกเลิกใบอนุญาตและบัญชี EA ของท่านหากพิจารณาแล้วว่าท่านโกงจริง</span><br><br><span style="font-weight: normal; color: #000000;">เมื่อท่านเลิกเชื่อมต่อกับเซิร์ฟเวอร์เกม เทคโนโลยีต่อต้านการโกงเหล่านี้ก็จะยุติการทำงานลง </span><br><br></li>
<li><strong>การถอนการติดตั้ง<br><br></strong><span style="font-weight: normal; color: #000000;">คุณสามารถถอนการติดตั้งผลิตภัณฑ์ PC ของ EA ได้ตลอดเวลา ผ่านการตั้งค่าเกมในโปรแกรมไคลเอนต์ Origin หลังถอนการติดตั้ง อาจมีไฟล์ที่บันทึกไว้หลงเหลืออยู่ในคอมพิวเตอร์ของคุณ คุณสามารถลบไฟล์เหล่านี้ออกได้ โดยค้นหาชื่อของเกมดังกล่าวในโฟลเดอร์ My Documents สำหรับ PC หรือในระบบการค้นหาไฟล์สำหรับ Mac</span></li>
</ol>
<h3><span style="color: #003366;">8. </span><font color="#003366">การยกเลิกและการลงโทษอื่น ๆ</font></h3>
<p>ข้อตกลงนี้มีผลบังคับใช้จนกว่าท่านหรือ EA จะยกเลิก EA อาจยกเลิกการเข้าถึงและการใช้งานบริการของ EA ต่าง ๆ หรือบัญชี EA ของท่าน หาก EA ตัดสินว่าท่านฝ่าฝืนข้อตกลงนี้หรือมีการใช้งานบริการของ EA โดยมิชอบด้วยกฎหมาย ไม่เหมาะสม หรือฉ้อโกงโดยเกี่ยวข้องกับบัญชี EA ของท่าน เมื่อดำเนินการแล้ว EA จะแจ้งให้ท่านทราบถึงการยกเลิก ท่านอาจสูญเสียชื่อผู้ใช้และชื่อบุคคลเป็นผลมาจากการยกเลิกบัญชี EA หากท่านมีบัญชี EA มากกว่าหนึ่งบัญชี EA อาจยกเลิกบัญชี EA และสิทธิตามสัญญาที่เกี่ยวข้องของท่านทั้งหมด โดยขึ้นอยู่กับประเภทของการฝ่าฝืนหรือการใช้งานที่ไม่เหมาะสมนั้น ๆ หากบัญชี EA ของท่านถูกยกเลิก ท่านจะไม่สามารถเข้าถึงบัญชี EA หรือสิทธิตามสัญญาของท่าน และอาจถูกห้ามไม่ให้เข้าถึงหรือใช้งานบริการของ EA ต่าง ๆ อีกครั้ง เมื่อมีการยกเลิก การให้ใช้สิทธิ์ของท่านภายใต้ข้อตกลงนี้จะยกเลิกเช่นกัน<br><br>แทนการยกเลิกและก่อนการยกเลิกใด ๆ EA อาจออกคำเตือน ระงับ หรือปรับเปลี่ยนการเข้าถึงบริการที่เจาะจงของ EA หรือบัญชี EA ของท่าน ถอดถอนหรือเพิกถอนสิทธิตามสัญญาในบัญชี EA หรือระดับอุปกรณ์ ย้ายหรือลบเนื้อหาที่เป็นการฝ่าฝืนข้อตกลงนี้ หรือห้ามใช้อุปกรณ์หรือเครื่องจักรเข้าถึงบริการที่เฉพาะเจาะจงของ EA หาก EA ดำเนินการใด ๆ ตามที่อธิบายไว้ในส่วนนี้แล้ว ท่านจะไม่มีสิทธิ์รับเงินคืน (ขึ้นอยู่กับสิทธิในการคืนเงินตามกฎหมาย) และไม่ได้รับสิทธิตามสัญญา หรือแปลงเป็นเงินสด หรือการชำระเงินคืนรูปแบบอื่น ๆ<br><br>EA อาจยกเลิกบริการของ EA ได้ตลอดเวลาโดยจะแจ้งให้ทราบอย่างน้อยสามสิบวันทางอีเมล (หากมี) ภายในบริการของ EA ที่ได้รับผลกระทบ หรือทางหน้าอัปเดตการบริการของเว็บไซต์ EA (<a href="https://www.ea.com/service-updates">https://www.ea.com/service-updates</a>) หลังการยกเลิกบริการออนไลน์ จะไม่มีการอัปเดตซอฟต์แวร์ใด ๆ ในเกมของเรา และไม่สามารถรับประกันว่าเกมโทรศัพท์มือถือจะยังคงเปิดให้ดาวน์โหลดผ่าน iCloud (หรือบริการคลาวด์อื่น ๆ ที่เกี่ยวข้อง) เกมใด ๆ ที่เปิดให้บริการผ่าน iCloud หลังการยกเลิกบริการออนไลน์ อาจถูกลบจาก iCloud โดยไม่มีการแจ้งให้ทราบเพิ่มเติม<br><br>หากท่านเชื่อว่ามีการดำเนินการใด ๆ ที่สร้างข้อผิดพลาดกับบัญชีหรืออุปกรณ์ของท่าน กรุณาติดต่อฝ่ายสนับสนุนลูกค้าที่ <a href="https://help.ea.com/en/">help.ea.com/en/</a><br><br>ส่วนที่ 5, 8-9, 11-15 ในข้อตกลงนี้จะยังคงมีผลต่อไปแม้มีการยกเลิกข้อตกลงนี้ก็ตาม</p>
<h3><span style="color: #003366;">9. <a name="ConsenttoUseData" style="color: #003366;"></a>การใช้งานข้อมูล</span></h3>
<span>เมื่อท่านใช้งานบริการของ EA ทาง EA อาจรวบรวมและเก็บรักษาข้อมูลจากคอมพิวเตอร์หรืออุปกรณ์ รวมถึงข้อมูลเกี่ยวกับคอมพิวเตอร์หรืออุปกรณ์และระบบปฏิบัติการของท่าน (เช่น ที่อยู่ IP และ ID อุปกรณ์) ข้อมูลเกี่ยวกับการใช้บริการของ EA สถิติการเล่นเกมและการใช้งาน การโต้ตอบกับระบบและฮาร์ดแวร์ต่อพ่วง (ตัวอย่างเช่น เพื่อปกป้องสถิติเกมของท่าน EA อาจวางหมายเลขระบุตัวตนที่สุ่มสร้างขึ้นไว้ในพื้นที่เก็บคีย์เชนของอุปกรณ์ของท่าน ข้อมูลระบุตัวตนนั้นจะถูกลบออกเมื่อคุณรีเซ็ตอุปกรณ์ใหม่) หากท่านใช้งานบริการของ EA แบบออฟไลน์ ข้อมูลเหล่านี้จะถูกจัดเก็บไว้บนอุปกรณ์ของท่านก่อน และจะถูกส่งต่อไปยัง EA เมื่ออุปกรณ์ของท่านเชื่อมต่อกับอินเทอร์เน็ตแล้ว EA สามารถใช้ข้อมูลดังกล่าวนี้ในการประกอบธุรกิจ ปรับปรุงซอฟต์แวร์และบริการต่าง ๆ, จัดทำบริการต่าง ๆ ให้แก่ท่าน, ติดต่อสื่อสารกับท่าน (รวมถึงดำเนินการด้านการตลาด), จัดหาอัปเดตของซอฟต์แวร์ เนื้อหาที่ถูกจัดให้แบบไดนามิก และการสนับสนุนซอฟต์แวร์, และแก้ปัญหาหรือข้อบกพร่องต่าง ๆ รวมถึงให้บริการอื่น ๆ ที่จะทำให้การใช้งานของท่านดีกว่าเดิม หากท่านมีส่วนร่วมในการบริการออนไลน์ EA ก็อาจรวบรวม ใช้งาน เก็บรักษา ส่งต่อ หรือแสดงข้อมูลเชิงสถิติเกี่ยวกับการเล่นเกมอย่างเปิดเผย (รวมถึงคะแนน อันดับ และความสำเร็จ) หรือระบุเนื้อหาที่ท่านสร้างขึ้นและแบ่งปันกับผู้เล่นอื่นด้วยเช่นกัน </span><br><br><span>ข้อมูลของท่านจะถูกรวบรวม, ใช้งาน, จัดเก็บ และถ่ายโอนโดย EA Inc. ในประเทศสหรัฐอเมริกาตามนโยบายความเป็นส่วนตัวและคุกกี้ของ EA </span><a href="https://tos.ea.com/legalapp/WEBPRIVACY/US/th/PC/">(privacy.ea.com/th)</a><span> </span><br>
<h3><span style="color: #003366;">10. <a name="OtherSoftwareUtilitiesandTools" style="color: #003366;"></a>ซอฟต์แวร์ สิ่งอำนวยความสะดวก และเครื่องมืออื่น ๆ</span></h3>
<span>บริการของ EA อาจกำหนดหรืออนุญาตให้ท่านดาวน์โหลดซอฟต์แวร์ อัปเดตหรือแพตช์ปรับปรุงของซอฟแวร์ หรือสิ่งอำนวยความสะดวกและเครื่องมืออื่นจาก EA หรือผู้ให้อนุญาตของ EA ลงในคอมพิวเตอร์ของท่าน ระบบเพื่อความบันเทิง หรืออุปกรณ์ เทคโนโลยีเหล่านี้อาจแตกต่างกันไปในแต่ละแพลตฟอร์ม และประสิทธิภาพของบริการของ EA ก็อาจแปรผันไปตามคอมพิวเตอร์และอุปกรณ์อื่น ๆ ของท่านได้ ท่านเข้าใจว่าอาจจำเป็นต้องทำการอัปเดตบางอย่างให้เทคโนโลยีเหล่านี้เพื่อให้สามารถใช้บริการของ EA ได้ต่อไป การอัปเดตเหล่านี้บางส่วนอาจมีคุณสมบัติหรือเนื้อหาที่ล็อกไว้ซึ่งท่านจำเป็นต้องชำระค่าธรรมเนียมเพิ่มเติมเพื่อให้สามารถเข้าถึงได้ ท่านยินยอมให้ EA ติดตั้งการอัปเดตใด ๆ ของบริการของ EA ที่มีอยู่ได้โดยอัตโนมัติ การไม่ติดตั้งอัปเดตที่มีอยู่อาจทำให้เล่นบริการของ EA รวมถึงผลิตภัณฑ์สำหรับพีซีของ EA ไม่ได้ </span><br>
<h3><span style="color: #003366;">11. <a name="ThirdParties" style="color: #003366;"></a>บุคคลภายนอก</span></h3>
<span>บริการบางอย่างของ EA อาจให้ท่านเลือกเล่นบนเซิร์ฟเวอร์ที่ EA ไม่ได้เป็นเจ้าของหรือไม่ได้ควบคุม EA ไม่ได้ควบคุมบริการเหล่านั้นและไม่รับผิดชอบต่อการใช้งานบริการของ EA ของท่านผ่านทางบริการเหล่านั้นด้วย การบริการของบุคคลภายนอกเหล่านั้นอาจทำให้ท่านต้องปฏิบัติตามข้อกำหนดและข้อจำกัดเพิ่มเติมหรือแตกต่างออกไปได้</span><br><br><span>บริการของ EA อาจมีไฮเปอร์ลิงก์เชื่อมโยงไปยังเว็บไซต์ของบุคคลภายนอกได้ เว็บไซต์เหล่านั้นอาจเก็บรวมรวมข้อมูล หรือชี้ชวนขอข้อมูลส่วนบุคคลจากท่าน EA ไม่มีส่วนในการควบคุมการทำงานของเว็บไซต์เหล่านั้นและไม่มีส่วนรับผิดชอบในเนื้อหา ตลอดจนการเก็บรวมรวม การใช้ หรือการเปิดเผยข้อมูลส่วนตัวใด ๆ ของท่าน</span><br>
<h3><span style="color: #003366;">12. <a name="DisclaimerofWarranties" style="color: #003366;"></a>การรับประกันและการจำกัดความรับผิด</span></h3>
<span>หากท่านพักอาศัยอยู่ในพื้นที่เขตเศรษฐกิจยุโรป (EEA) หรือประเทศสวิตเซอร์แลนด์ EA จะจัดเตรียมซอฟต์แวร์และให้บริการท่านด้วยความใส่ใจและด้วยทักษะตามสมควร โดยไม่มีคำมั่นสัญญาหรือการรับประกันใดๆ นอกเหนือไปจากนี้ หากท่านพักอาศัยนอกพื้นที่เขตเศรษฐกิจยุโรป (EEA) หรือประเทศสวิตเซอร์แลนด์ ท่านจะได้รับการจัดเตรียมและได้รับอนุญาตให้ใช้งานซอฟต์แวร์และบริการของ EA "ตามสภาพ" และท่านต้องแบกรับความเสี่ยงภัยต่าง ๆ ด้วยตนเอง EA ขอปฏิเสธการรับประกันใด ๆ ไม่ว่าโดยชัดแจ้ง โดยปริยาย หรือโดยผลของกฎหมาย ซึ่งรวมถึงการรับประกันทางการค้า, ความพึงพอใจในคุณภาพ, ความเหมาะสมในการใช้งานเพื่อเป้าหมายใด ๆ การไม่ละเมิดสิทธิของบุคคลภายนอก ตลอดจนการประกันใด ๆ อันเกิดจากการดำเนินการ การใช้งาน หรือการติดต่อธุรกิจ ทั้งนี้ให้เป็นไปตามขอบเขตที่อนุญาตโดยกฎหมายที่เกี่ยวข้อง EA ไม่รับประกันว่าความสนุกในการใช้งานผลิตภัณฑ์หรือบริการของ EA จะไม่ถูกขัดขวาง การบริการของ EA จะเป็นไปตามความต้องการของท่าน การดำเนินการของบริการของ EA จะไม่ติดขัดหรือปราศจากข้อผิดพลาด จุดบกพร่อง การวิบัติ การสูญเสีย การแทรกแซง การเจาะเข้าระบบหรือไวรัส หรือบริการของ EA จะปฏิบัติงานหรือใช้งานร่วมกันกับซอฟต์แวร์อื่น ๆ ได้ EA ไม่รับรองหรือรับประกันสินค้าหรือบริการของบุคคลภายนอกใดที่เสนอผ่านทางร้านค้า Origin โปรดดู </span><a href="https://help.ea.com/en-us/help/account/electronic-arts-warranty-policy/">https://help.ea.com/en-us/help/account/electronic-arts-warranty-policy/</a><span> สำหรับข้อมูลเพิ่มเติมเกี่ยวกับการรับประกันตามกฎหมายหรือสิทธิของผู้บริโภคตามกฎหมายอื่นๆ ในอาณาบริเวณที่ท่านพักอาศัย และโปรดดู </span><a href="https://help.ea.com/en-au/help/account/electronic-arts-warranty-policy/">https://help.ea.com/en-au/help/account/electronic-arts-warranty-policy/</a> <span>เกี่ยวกับสิทธิของผู้บริโภคตามกฎหมายของประเทศออสเตรเลีย </span><br><br><span>หากท่านพักอาศัยอยู่ในพื้นที่เขตเศรษฐกิจยุโรป (EEA) หรือประเทศสวิตเซอร์แลนด์ EA, พนักงาน, ผู้ที่ได้รับการแต่งตั้งจาก EA และคู่ค้าทางธุรกิจของ EA ไม่ต้องรับผิดในความสูญเสียหรือความเสียหายที่เกิดขึ้นจากการที่ท่านปฏิบัติผิดเงื่อนไขในข้อตกลงฉบับนี้ หรือเกิดจากการกระทำของบุคคลภายนอก (หรือบุคคลใด ๆ) ที่อยู่นอกเหนือการควบคุมของเรา หากท่านพักอาศัยอยู่ในพื้นที่เขตเศรษฐกิจยุโรป (EEA) หรือประเทศสวิตเซอร์แลนด์ EA, พนักงาน, ผู้ที่ได้รับการแต่งตั้งจาก EA และคู่ค้าทางธุรกิจของ EA ไม่ต้องรับผิดในความสูญเสียหรือความเสียหายใดๆ ที่ไม่ได้เกิดจากการที่เราปฏิบัติผิดเงื่อนไขในข้อตกลงฉบับนี้ หรือเป็นความสูญเสียหรือความเสียหายโดยอ้อม, โดยไม่เจตนา, โดยผลกระทบต่อเนื่อง, ค่าเสียหายเชิงลงโทษหรือค่าเสียหายกรณีพิเศษอื่นใด ความเสียหายที่เราไม่ต้องรับผิดนั้น ยกตัวอย่างเช่น ความสูญเสียทางการเงิน (เช่น การสูญเสียรายได้หรือค่าขาดประโยชน์), ค่าใช้จ่ายในการหาสินค้าหรือบริการอื่นมาทดแทน, ความไม่ต่อเนื่องหรือหยุดชะงักทางธุรกิจ, การสูญเสียข้อมูล, การสูญเสียความนิยม ตลอดจนการที่คอมพิวเตอร์ทำงานผิดพลาดหรือล้มเหลว การจำกัดความรับผิดนี้ใช้บังคับกับข้อเรียกร้องใด ๆ ที่เกิดจากหรือที่เกี่ยวข้องกับใบอนุญาตฉบับนี้ รวมถึงบริการของ EA ด้วย และไม่ว่าจะมีฐานที่มาจากการผิดสัญญา, การละเมิด, ผลของกฎหมาย, ความรับผิดแบบเคร่งครัด หรือกรณีอื่นใดก็ตาม การจำกัดความรับผิดนี้ยังใช้บังคับได้แม้ว่า EA ได้รู้หรือควรรู้ถึงความเป็นไปได้ที่จะเกิดความเสียหายดังกล่าวขึ้น ท่านอาจได้รับการเยียวยาเฉพาะความเสียหายโดยตรงเท่านั้น ทั้งนี้ ไม่เกินจำนวนที่ท่านได้จ่ายไปเพื่อใช้บริการของ EA EA ไม่จำกัดความรับผิดในความรับผิดที่เกิดจากการทุจริต, ประมาทเลินเล่ออย่างร้ายแรง การจงใจประพฤติมิชอบ หรือกรณีที่มีผู้บาดเจ็บหรือเสียชีวิต เขตอำนาจศาลในบางพื้นที่อาจไม่อนุญาตให้มีการยกเว้นหรือจำกัดความรับผิดดังกล่าวข้างต้นได้ ดังนั้น การยกเว้นหรือการจำกัดความรับผิดทั้งหมดหรือบางส่วนอาจไม่มีผลบังคับใช้กับท่าน </span><br><br><span>หากท่านซื้อบริการของ EA เป็นแผ่น จากร้านค้าปลีกในสหรัฐอเมริกาและไม่ได้ยอมรับข้อกำหนดของข้อตกลงนี้ รวมถึงไม่ได้ติดตั้งหรือใช้งานบริการของ EA นั้น ท่านสามารถคืนหรือเปลี่ยนได้ภายในสามสิบ (30) วันนับจากวันที่ซื้อ ณ ร้านค้าเดิมที่ซื้อโดยปฏิบัติตามคำแนะนำสำหรับการคืนสินค้าที่อยู่ใน </span><a href="https://help.ea.com/en-us/help/account/electronic-arts-warranty-policy/">https://help.ea.com/en-us/help/account/electronic-arts-warranty-policy/</a><span> </span><br>
<h3><span style="color: #003366;">13. <a name="GeneralTerms" style="color: #003366;"></a>เงื่อนไขทั่วไป<br><br></span></h3>
<ol style="font-weight: bold; color: #003366; list-style-type: upper-alpha;">
<li><strong>ข้อตกลงทั้งหมด<br><br></strong><span style="font-weight: normal; color: #000000;"> ใบอนุญาตนี้ รวมถึงข้อกำหนดอื่น ๆ ของ EA ที่บังคับใช้กับการใช้งานบริการของ EA นั้นถือเป็นส่วนหนึ่งของข้อตกลงทั้งหมดระหว่างท่านกับ EA ใบอนุญาตนี้ไม่อาจถูกแก้ไขหรือเปลี่ยนแปลงได้ เว้นแต่จะได้ทำเป็นลายลักษณ์อักษรและลงนามโดย EA การไม่ใช้สิทธิใด ๆ ในข้อตกลงนี้ไม่ถือเป็นการสละสิทธิแต่อย่างใด แม้ว่าส่วนใดส่วนหนึ่งของข้อตกลงนี้จะไม่สามารถใช้บังคับได้ก็ตาม แต่ไม่กระทบถึงส่วนที่เหลือของข้อตกลง ซึ่งจะยังคงมีผลใช้บังคับได้ตามปกติ<br><br></span></li>
<li><strong>กฎหมายที่บังคับใช้</strong><span style="font-weight: normal; color: #000000;"><span style="font-weight: normal; color: #000000;"><br><br><span style="color: #003366;"><strong><span>หากคุณพักอาศัยอยู่ในพื้นที่เขตเศรษฐกิจยุโรป (EEA) สวิตเซอร์แลนด์ บราซิล ฮ่องกง เม็กซิโก หรือรัสเซีย</span></strong></span> (i) ข้อตกลงนี้จัดทำขึ้นระหว่างคุณกับ EA Swiss Sàrl ซึ่งเป็นบริษัทจดทะเบียนในสำนักงานทะเบียนบริษัทประจำกรุงเจนีวา (Geneva Companies Registry) หมายเลขทะเบียนบริษัท: CH-660-2328005-8 โดยมีสำนักงานตั้งอยู่ ณ เลขที่ 8 Place du Molard, 1204 Geneva, Switzerland (ii) กฎหมายของประเทศที่คุณพักอาศัยมีผลบังคับใช้กับข้อตกลงฉบับนี้และการใช้บริการของ EA ของคุณ และ (iii) คุณตกลงอย่างชัดแจ้งว่าขอบเขตอำนาจพิเศษสำหรับการเรียกร้องหรือการฟ้องร้องใด ๆ ที่เกิดจากหรือเกี่ยวข้องกับข้อตกลงนี้ หรือบริการของ EA จะเป็นของศาลของประเทศที่คุณพักอาศัยอยู่<br><br><span style="color: #003366;"><strong>หากคุณพักอาศัยอยู่ในสาธารณรัฐเกาหลี </strong></span><span> (i) ข้อตกลงนี้จัดทำขึ้นระหว่างคุณกับ EA Swiss Sàrl ซึ่งเป็นบริษัทจดทะเบียนในสำนักงานทะเบียนบริษัทประจำกรุงเจนีวา (Geneva Companies Registry) หมายเลขทะเบียนบริษัท: CH-660-2328005-8 โดยมีสำนักงานตั้งอยู่ ณ เลขที่ 8 Place du Molard, 1204 Geneva, Switzerland (ii) กฎหมายของประเทศเกาหลีที่ไม่รวมถึงหลักว่าด้วยการขัดกันแห่งกฎหมาย มีผลบังคับใช้กับข้อตกลงฉบับนี้และการใช้บริการของ EA ของคุณ และ (iii) คุณตกลงอย่างชัดแจ้งว่าขอบเขตอำนาจพิเศษสำหรับการเรียกร้องหรือการฟ้องร้องใด ๆ ที่เกิดจากหรือเกี่ยวข้องกับข้อตกลงนี้ หรือบริการของ EA จะเป็นของศาลประเทศเกาหลี</span><br><br><span style="color: #003366;"><strong>หากท่านพักอาศัยอยู่ในประเทศสหรัฐอเมริกา, แคนาดา หรือญี่ปุ่น </strong></span><span>(i) ข้อตกลงนี้ถูกทำขึ้นระหว่างท่านกับ Electronic Arts Inc โดยมีสำนักงานตั้งอยู่เลขที่ 209 Redwood Shores Parkway, Redwood City, CA 94065, USA (ii) กฎหมายที่ใช้บังคับกับข้อตกลงนี้และการใช้บริการของ EA คือกฎหมายของมลรัฐแคลิฟอร์เนีย ทั้งนี้ ไม่รวมถึงหลักว่าด้วยการขัดกันของกฎหมาย และ (iii) ท่านตกลงอย่างชัดแจ้งว่าสิทธิเรียกร้องและข้อพิพาทใด ๆ ที่เกิดจากหรือเกี่ยวข้องกับข้อตกลงนี้หรือบริการของ EA ซึ่งไม่ตกอยู่ภายใต้ข้อตกลงว่าด้วยการอนุญาโตตุลาการที่ปรากฏอยู่ด้านล่างนั้นจะตกอยู่ในเขตอำนาจศาลของสหพันธ์รัฐหรือศาลของมลรัฐที่มีอำนาจเหนือเขตซาน มาทีโอ (San Mateo County) มลรัฐแคลิฟอร์เนีย นอกจากนี้ ท่านยังยินยอมโดยชัดแจ้งให้ใช้อำนาจศาลเหนือตัวบุคคลของศาลดังกล่าวด้วย</span><br><br><span style="color: #003366;"><strong> หากคุณพักอาศัยอยู่ในประเทศอื่นๆ </strong></span><span> (i) ข้อตกลงนี้จัดทำขึ้นระหว่างคุณกับ EA Swiss Sàrl ซึ่งเป็นบริษัทจดทะเบียนในสำนักงานทะเบียนบริษัทประจำกรุงเจนีวา (Geneva Companies Registry) หมายเลขทะเบียนบริษัท: CH-660-2328005-8 โดยมีสำนักงานตั้งอยู่ ณ เลขที่ 8 Place du Molard, 1204 Geneva, Switzerland (ii) กฎหมายของรัฐแคลิฟอร์เนียที่ไม่รวมถึงหลักว่าด้วยการขัดกันแห่งกฎหมาย มีผลบังคับใช้กับข้อตกลงฉบับนี้และการใช้บริการของ EA ของคุณ และ (iii) คุณตกลงอย่างชัดแจ้งว่าสิทธิ์เรียกร้องและข้อพิพาทใด ๆ ที่ไม่ได้เกิดจากหรือเกี่ยวข้องกับข้อตกลงนี้ หรือบริการของ EA ซึ่งไม่ตกอยู่ภายใต้ข้อตกลงว่าด้วยการอนุญาโตตุลาการที่ปรากฏอยู่ด้านล่างนั้นจะตกอยู่ในเขตอำนาจศาลของสหพันธ์รัฐหรือศาลของรัฐที่มีอำนาจเหนือเขตซาน มาทีโอ (San Mateo County) รัฐแคลิฟอร์เนีย นอกจากนี้ คุณยังยินยอมโดยชัดแจ้งให้ใช้อำนาจศาลเหนือตัวบุคคลของศาลดังกล่าวด้วย </span><br><br><span>คู่สัญญาตกลงว่าจะไม่นำอนุสัญญาขององค์การสหประชาชาติว่าด้วยสัญญาสำหรับการขายผลิตภัณฑ์ระหว่างประเทศ (กรุงเวียนนา, 1980) มาใช้บังคับกับข้อตกลงนี้ รวมถึงข้อพิพาทใด ๆ ที่จะเกิดจากหรือเกี่ยวข้องกับข้อตกลงฉบับนี้<br><br></span></span></span></li>
<li><strong>การส่งออก</strong><br><br><span style="font-weight: normal; color: #000000;">ท่านตกลงจะปฏิบัติตามกฎหมายควบคุมการส่งออกของประเทศสหรัฐอเมริกา และกฎหมายควบคุมการส่งออกอื่นที่มีผลใช้บังคับ นอกจากนี้ ท่านยังตกลงที่จะไม่โอนบริการของ EA ไปยังต่างประเทศหรือสถานที่ภายในประเทศที่มีกฎหมายห้ามไว้ ท่านรับรองว่าท่านมิได้เป็นบุคคลที่ EA ถูกกฎหมายว่าด้วยการควบคุมการส่งออกห้ามมิให้ติดต่อค้าขายด้วย<br><br></span></li>
</ol>
<h3><span style="color: #003366;"><strong>14. <a name="ChangestothisAgreement" style="color: #003366;"></a>การเปลี่ยนแปลงข้อตกลงฉบับนี้</strong></span></h3>
<span style="font-weight: normal; color: #000000;"><span style="font-weight: normal; color: #000000;"><span>EA อาจแก้ไขเปลี่ยนแปลงข้อตกลงนี้เป็นครั้งคราว ดังนั้นขอให้ท่านโปรดตรวจสอบข้อตกลงนี้อย่างสม่ำเสมอ สำหรับผู้เล่นของ EA ที่ยอมรับข้อตกลงนี้ฉบับก่อนจะมีการเปลี่ยนแปลง การแก้ไขนี้จะมีผลบังคับใช้ 30 วันหลังจากที่โพสต์ลงใน </span><a href="https://tos.ea.com/legalapp/WEBTERMS/US/th/PC/">terms.ea.com/th</a><span> การที่ท่านใช้งานบริการของ EA ต่อไปหมายความว่าท่านยอมรับการเปลี่ยนแปลงนี้ เมื่อท่านได้ตกลงยอมรับข้อตกลงแล้ว เราจะไม่บังคับท่านให้ยอมรับการแก้ไขเปลี่ยนแปลงในสาระสำคัญ เว้นแต่ท่านจะได้ตกลงยินยอมโดยชัดแจ้ง หากท่านปฏิเสธไม่ยอมรับการแก้ไขเปลี่ยนแปลงในสาระสำคัญดังกล่าว ท่านอาจไม่สามารถใช้บริการของ EA ต่อไปได้</span><br></span></span>
<h3><span style="color: #003366;"><strong>15. <a name="DisputeResolutions" style="color: #003366;"></a>การระงับข้อพิพาทโดยการอนุญาโตตุลาการ </strong></span></h3>
<span style="font-weight: normal; color: #000000;"><span style="font-weight: normal; color: #000000;"><span style="color: #000000;"><strong>ส่วนนี้มีผลใช้บังคับกับลูกค้าและบุคคลใด ๆ ที่ตกลงยอมรับข้อกำหนดตามข้อตกลงนี้ แต่ทั้งนี้ ไม่รวมถึงผู้ที่พักอาศัยอยู่ในประเทศควิเบค รัสเซีย สวิตเซอร์แลนด์ บราซิล เม็กซิโก บรรดาประเทศสมาชิกของพื้นที่เขตเศรษฐกิจยุโรป (EEA) และสาธารณรัฐเกาหลี หากท่านยอมรับข้อกำหนดในข้อตกลงนี้ ย่อมหมายความว่า ท่านและ EA ได้สละสิทธิที่จะได้รับการพิจารณาคดีโดยลูกขุนหรือสิทธิในการเข้าร่วมการดำเนินคดีแบบกลุ่ม</strong></span><br><br><span>ทั้งนี้ เพื่อประโยชน์สูงสุดในการแก้ไขข้อพิพาทที่เกิดขึ้น ปัญหาเกือบทั้งหมดของท่านจะได้รับการแก้ไขอย่างรวดเร็วและเป็นที่พอใจโดยท่านสามารถเข้าระบบไปที่หน้าอินเทอร์เฟสของฝ่ายสนับสนุนลูกค้าของ EA ผ่านบัญชีผู้ใช้ของท่านที่ </span><a href="https://help.ea.com/en/">https://help.ea.com/en/</a><span> หาก EA ไม่สามารถแก้ไขปัญหาของท่านได้ ท่านและ EA ตกลงที่จะปฏิบัติตามขั้นตอนการระงับข้อพิพาทที่จะกล่าวดังต่อไปนี้</span><br><br><span>ส่วนนี้คือข้อตกลงระหว่างท่านกับ EA ซึ่งรวมถึงตัวแทน พนักงาน ลูกจ้าง สาขา ผู้ให้กำเนิดสิทธิ ผู้สืบทอดสิทธิ ผู้รับประโยชน์ และผู้ได้รับมอบหมายของ EA ด้วย ข้อตกลงนี้เป็นการให้สิทธิอนุญาโตตุลาการในการชี้ขาดพยานหลักฐานเกียวกับการทำธุรกรรมระหว่างมลรัฐ ดังนั้น การตีความและการบังคับใช้ข้อกำหนดในส่วนนี้จึงต้องเป็นไปตามกฎหมายของสหพันธรัฐว่าด้วยการอนุญาโตตุลาการ (Federal Arbitration Act) ข้อกำหนดในส่วนนี้จะต้องถูกตีความในความหมายอย่างกว้าง และยังคงมีผลใช้บังคับ แม้ว่าข้อตกลงฉบับนี้จะสิ้นสุดไปแล้วก็ตาม</span><br><br></span></span>
<ol style="font-weight: bold; color: #003366; list-style-type: upper-alpha;">
<li><strong>ข้อเรียกร้องที่อยู่ภายใต้การอนุญาโตตุลาการ</strong><br><br><span style="font-weight: normal; color: #000000;">บรรดาข้อพิพาท ข้อเรียกร้อง หรือข้อขัดแย้งใดที่เกิดจากหรือเกี่ยวข้องกับข้อตกลง บริการของ EA และกิจกรรมการตลาด EA หรือความสัมพันธ์ใด ๆ ระหว่างท่านกับ EA ("ข้อพิพาท") จะต้องถูกพิจารณาชี้ขาดโดยอนุญาโตตุลาการเท่านั้น ทั้งนี้ รวมถึงสิทธิเรียกร้องใด ๆ ที่เกิดมีขึ้นก่อนที่ท่านจะทำข้อตกลงฉบับนี้ด้วย ข้อกำหนดว่าด้วยการอนุญาโตตุลาการในส่วนนี้ไม่ใช้บังคับกับ (i) ข้อเรียกร้องที่เกี่ยวข้องกับการฝ่าฝืน การป้องกัน หรือการพิสูจน์ยืนยันความมีผลของความลับทางการค้า ลิขสิทธิ์ เครื่องหมายทางการค้า หรือสิทธิบัตรของ EA หรือ ผู้ที่ได้รับการแต่งตั้งจาก EA (ii) หากท่านพักอาศัยอยู่ในประเทศออสเตรเลีย ก็ให้ดำเนินการตามบทบัญญัติว่าด้วยสิทธิของผู้บริโภคตามกฎหมายคุ้มครองผู้บริโภค และ (iii) คดีมโนสาเร่</span><br><br></li>
<li><strong>การเจรจาอย่างไม่เป็นทางการ</strong><br><br><span style="font-weight: normal; color: #000000;">ท่านและ EA ตกลงที่จะพยายามเจรจาระงับข้อพิพาทใด ๆ อย่างไม่เป็นทางการเป็นระยะเวลาอย่างน้อย 30 วันก่อนที่จะเริ่มการอนุญาโตตุลาการ การเจรจาอย่างไม่เป็นทางการดังกล่าวจะเริ่มขึ้นก็ต่อเมื่อคู่กรณีฝ่ายหนึ่งได้รับการแจ้งเป็นลายลักษณ์อักษรจากคู่กรณีอีกฝ่าย ("หนังสือแจ้งข้อพิพาท") หนังสือแจ้งข้อพิพาทจะต้อง: (ก) ระบุชื่อเต็มและข้อมูลติดต่อของฝ่ายที่เรียกร้อง (ข) อธิบายลักษณะทั่วไปและสาเหตุของข้อเรียกร้องหรือข้อพิพาท และ (ค) แจ้งสิ่งที่ต้องการให้อีกฝ่ายเยียวยา EA จะส่งหนังสือแจ้งข้อพิพาทไปยังที่อยู่สำหรับเรียกเก็บเงินหรือที่อยู่อีเมลของท่าน ท่านจะส่งคำบอกกล่าวข้อพิพาทไปที่: Electronic Arts Inc., 209 Redwood Shores Parkway, Redwood City CA 94065, ATTENTION: Legal Department</span><br><br></li>
<li><strong>การอนุญาโตตุลาการแบบผูกพันคู่กรณี</strong><br><br><span style="font-weight: normal; color: #000000;">หากท่านและ EA ไม่สามารถแก้ไขข้อพิพาทในขั้นตอนการเจรจาอย่างไม่เป็นทางการได้ ท่านหรือ EA อาจเลือกใช้การอนุญาโตตุลาการแบบผูกพันคู่กรณีมาระงับข้อพิพาทได้ การเลือกใช้การอนุญาโตตุลาการโดยฝ่ายหนึ่งจะมีผลเป็นที่สุดและผูกพันอีกฝ่าย สมาคมอนุญาโตตุลาการแห่งอเมริกา ("AAA") จะเป็นผู้บริหารจัดการอนุญาโตตุลาการภายใต้กฎการอนุญาโตตุลาทางการค้า รวมทั้งกระบวนการช่วยเหลือเพิ่มเติมสำหรับข้อพิพาทเกี่ยวกับผู้บริโภค ("ระเบียบว่าด้วยผู้บริโภคของ AAA") ถ้าเห็นว่าเหมาะสม ทั้งนี้ ท่านสามารถดูรายละเอียดเพิ่มเติมได้จากเว็บไซต์ของ AAA ที่ <a href="https://www.adr.org/" style="color: #000000;">www.adr.org </a> ค่าธรรมเนียมในการอนุญาโตตุลาการรวมถึงค่าใช้จ่ายที่ต้องจ่ายให้อนุญาโตตุลาการนั้นจะเป็นไปตามกฎระเบียบของ AAA โดยขึ้นอยู่กับความเหมาะสม ทั้งนี้ ไม่เกินจำนวนที่ระเบียบว่าด้วยผู้บริโภคของ AAA ได้จำกัดไว้ หากมีการกำหนดค่าใช้จ่ายดังกล่าวในอัตราที่สูงเกินความจำเป็น หรือหากท่านได้ส่งหนังสือแจ้งข้อพิพาทให้กับ EA ตามที่อยู่ข้างต้น โดยระบุว่าท่านไม่สามารถชำระค่าใช้จ่ายเพื่อเริ่มการอนุญาโตตุลาการได้ ในกรณีนี้ EA จะเป็นผู้ชำระค่าใช้จ่ายดังกล่าวทั้งหมด อนุญาโตตุลาการอาจพิจารณาคดีจากพยานบุคคล พยานเอกสาร ทั้งทางโทรศัพท์หรือทางสื่อออนไลน์ อนุญาโตตุลาการจะต้องทำคำชี้ขาดเป็นลายลักษณ์อักษร และหากคู่กรณีฝ่ายใดฝ่ายหนึ่งร้องขอ อนุญาโตตุลาการจะต้องระบุเหตุผลแห่งคำชี้ขาดนั้นด้วย อนุญาโตตุลาการจะต้องปฏิบัติตามกฎหมายที่เกี่ยวข้อง หากอนุญาโตตุลาการไม่ปฏิบัติตาม คู่กรณีอาจโต้แย้งคำชี้ขาดได้ ท่านและ EA อาจนำคดีขึ้นสู่ศาลเพื่อบังคับตามคำชี้ขาดของอนุญาโตตุลาการ เพื่อหยุดการอนุญาโตตุลาการไว้ชั่วคราว หรือเพื่อที่จะยืนยัน ดัดแปลง ยกเลิก หรือให้ศาลพิพากษาเกี่ยวกับคำชี้ขาดของอนุญาโตตุลาการ</span><br><br></li>
<li><strong>ข้อจำกัดความรับผิด</strong><br><br><span style="font-weight: normal; color: #000000;"><strong>ท่านและ EA ตกลงว่าแต่ละฝ่ายจะใช้สิทธิเรียกร้องในฐานะส่วนตัวโดยมิใช่ในฐานะโจทก์หรือสมาชิกกลุ่มในการดำเนินคดีแบบกลุ่มหรือการดำเนินคดีโดยผู้แทนในรูปแบบใด ๆ ทั้งสิ้น</strong> อนุญาโตตุลาการจะต้องไม่นำข้อเรียกร้องของบุคคลอื่นมาพิจารณารวมกับข้อเรียกร้องของท่าน และจะต้องไม่ดำเนินการไปในลักษณะการดำเนินคดีแบบกลุ่มหรือการดำเนินคดีโดยผู้แทนใด ๆ ทั้งสิ้น อนุญาโตตุลาการอาจมีคำชี้ขาดในเชิงอธิบาย ตีความ ให้ความเห็น หรือในเชิงบังคับให้คู่กรณีกระทำการอย่างใดอย่างหนึ่ง โดยไม่เกินข้อเรียกร้องของคู่กรณี ทั้งนี้ อาจมีการขยายขอบเขตออกไปได้เท่าที่จำเป็นเพื่อคุ้มครองให้คู่กรณีได้รับการเยียวยาตามคำชี้ขาดนั้น หากข้อกำหนดเฉพาะนี้ไม่สามารถมีผลใช้บังคับได้ ข้อตกลงว่าด้วยการอนุญาโตตุลาการทั้งหมดย่อมตกเป็นโมฆะและไม่มีผลใช้บังคับเช่นกัน</span><br><br></li>
<li><strong>สถานที่</strong><br><br><span style="font-weight: normal; color: #000000;">หากท่านพักอาศัยอยู่ในประเทศสหรัฐอเมริกา การอนุญาโตตุลาการจะมีขึ้น ณ สถานที่ที่เหมาะสมและสะดวกแก่ท่าน หากท่านพักอาศัยอยู่นอกประเทศสหรัฐอเมริกา การอนุญาโตตุลาการจะเริ่มขึ้นในเขตซาน มาทีโอ (San Mateo) มลรัฐแคลิฟอร์เนีย ประเทศสหรัฐอเมริกา โดยท่านและ EA ตกลงยอมอยู่ภายใต้เขตอำนาจของศาลดังกล่าว ทั้งนี้ เพื่อบังคับตามคำชี้ขาดของอนุญาโตตุลาการ เพื่อหยุดการอนุญาโตตุลาการไว้ชั่วคราว หรือเพื่อที่จะยืนยัน ดัดแปลง ยกเลิก หรือให้ศาลพิพากษาเกี่ยวกับคำชี้ขาดของอนุญาโตตุลาการ</span><br><br></li>
<li><strong>การเยียวยา</strong><br><br><span style="font-weight: normal; color: #000000;">หากอนุญาโตตุลาการชี้ขาดให้ท่านชนะคดีโดยให้ EA ชดใช้เงินแก่ท่านในจำนวนที่มากกว่าข้อเสนอเป็นลายลักษณ์อักษรฉบับล่าสุดของ EA ที่เสนอให้แก่ท่านในกระบวนการใดๆ ซึ่งเกิดขึ้นก่อนที่ EA จะเริ่มการอนุญาโตตุลาการ ในการนี้ EA จะ:<br><br></span></li>
<ol style="font-weight: normal; color: #000000;">
<li><span style="font-weight: normal; color: #000000;">ชำระเงินให้แก่ท่านในอัตราร้อยละ 150 ของจำนวนเงินที่อนุญาโตตุลาการได้ชี้ขาด แต่ส่วนต่างดังกล่าวต้องไม่เกิน 5,000 ดอลลาร์สหรัฐ; และ</span></li>
<li><span style="font-weight: normal; color: #000000;">ชดใช้ค่าใช้จ่ายในการอนุญาโตตุลาการที่ท่านได้จ่ายให้แก่ AAA<br><br></span></li>
</ol>
<li><strong>การเปลี่ยนแปลงข้อตกลงว่าด้วยการอนุญาโตตุลาการฉบับนี้</strong><br><br><span style="font-weight: normal; color: #000000;">EA จะไม่แก้ไขเปลี่ยนแปลงในสาระสำคัญของข้อตกลงว่าด้วยการอนุญาโตตุลาการนี้ เว้นแต่ท่านจะให้ความยินยอมโดยชัดแจ้ง</span><br></li>
</ol>
<h3><span style="color: #003366;"><strong>16. <a name="SupplementalTermsforPlayStation" style="color: #003366;"></a>ข้อกำหนดเพิ่มเติมสำหรับ PlayStation®<br><br></strong></span></h3>
<ol style="font-weight: bold; color: #003366; list-style-type: upper-alpha;">
<li><strong>สำหรับการซื้อใน PlayStation™Store ในอเมริกาเหนือ<br><br> </strong><span style="font-weight: normal; color: #000000;"><span style="font-weight: normal; color: #000000;"> และการใช้สินค้าอยู่ภายใต้ข้อกำหนดในการให้บริการและข้อตกลงผู้ใช้ของ Network บริการออนไลน์นี้ได้ถูกส่งมอบสิทธิย่อยให้แก่ท่านโดย Sony Interactive Entertainment America <br><br></span></span></li>
<li><strong>สำหรับการซื้อใน PlayStation™Store ในยุโรป</strong><span style="font-weight: normal; color: #000000;"><br><br><span style="font-weight: normal; color: #000000;"> เนื้อหาใดๆ ที่ซื้อในร้านเกมจะถูกซื้อต่อจาก Sony Interactive Entertainment Network Europe Limited <span>(“SIENE”)</span> และอยู่ภายใต้ข้อกำหนดในการให้บริการและข้อตกลงผู้ใช้ของ PlayStation™Network ซึ่งมีอยู่ใน PlayStation™Store กรุณาตรวจสอบสิทธิในการใช้สำหรับการซื้อแต่ละครั้ง เนื่องจากอาจมีความแตกต่างกันสำหรับสินค้าแต่ละชิ้น หากไม่แสดงในกรณีอื่น เนื้อหาที่มีในร้านเกมจะมีระดับอายุผู้เล่นตามที่เกมนั้นกำหนดไว้ <br><br></span></span></li>
</ol>
<center>
<div name="versions" style="width: 300px; height: auto; border: 1px solid black;">
<dl>
<dt>ข้อตกลงผู้ใช้งานก่อนหน้านี้ / ข้อกำหนดการบริการ</dt>
</dl>
<a href="https://tos.ea.com/legalapp/WEBTERMS/US/th/PC/02222018">อัปเดตล่าสุด: 22 กุมภาพันธ์ 2561</a><br><a href="https://tos.ea.com/legalapp/WEBTERMS/US/th/PC/08182017">อัปเดตล่าสุด: 18 สิงหาคม 2560</a><br><a href="https://tos.ea.com/legalapp/WEBTERMS/US/th/PC/03022017">อัปเดตล่าสุด: 25 กรกฎาคม 2560</a><br> <a href="https://tos.ea.com/legalapp/WEBTERMS/US/th/PC/03022017">อัปเดตล่าสุด: 2 มีนาคม 2560</a><br> <a href="https://tos.ea.com/legalapp/WEBTERMS/US/th/PC/10282016">อัปเดตล่าสุด: 28 ตุลาคม 2559</a> <a href="https://tos.ea.com/legalapp/WEBTERMS/US/th/PC/07312015"><br>อัปเดตล่าสุด: 31 กรกฎาคม <span>2558</span></a><br> <a href="https://tos.ea.com/legalapp/webterms/US/th/PC/11182012">อัปเดตล่าสุด: 18 พฤศจิกายน <span>2555</span></a><br><a href="https://tos.ea.com/legalapp/webterms/US/th/PC/08252011">อัปเดตล่าสุด: 25 สิงหาคม <span>2554</span></a></div>
</center>