<div style="color: #003366; font-family: calibri; font-size: 16pt; font-weight: bold;"><center>Electronic Arts Inc.</center><center>Tietosuoja- ja evästekäytäntö</center></div>
<div style="font-family: calibri; font-weight: bold;"><center>Viimeisin päivitys: 25. toukokuuta 2018<br> Voimaantulopäivä: <span>25. toukokuuta 2018</span></center></div>
<br>
<div style="font-family: calibri; font-style: italic;"><br></div>
<div><a href="https://privacy.truste.com/privacy-seal/validation?rid=4b73a48f-41eb-4c1d-9468-933537ce57d4&amp;lang=fi" target="_blank"><img src="https://privacy-policy.truste.com/privacy-seal/seal?rid=4b73a48f-41eb-4c1d-9468-933537ce57d4" border="0" alt="TRUSTe" style="border: none;"></a><a href="https://privacy.truste.com/privacy-seal/validation?rid=62d04f59-adaa-4186-9d6b-91153d40c575&amp;lang=fi" target="_blank"><img src="https://privacy-policy.truste.com/privacy-seal/seal?rid=62d04f59-adaa-4186-9d6b-91153d40c575" border="0" alt="TRUSTe" style="border: none;"></a></div>
<div style="font-family: calibri;"><br>
<p>Tietosuojasi on meille tärkeä, ja otamme vastuumme sen huolehtimisesta vakavasti. Tässä käytännössä kuvaillaan, mitä tietoja EA kerää, kun käytät EA:n ja sen tytäryhtiöiden tarjoamia mobiili-, verkko- ja lataustuotteita ja -palveluja tai osallistut EA:n järjestämiin tai siihen liittyviin livetapahtumiin ("<b>tuotteet</b>"). Näet luettelon tytäryhtiöistämme osoitteessa <a href="https://www.sec.gov/Archives/edgar/data/712515/000071251518000024/ex-211subsidiariesofthereg.htm">https://www.sec.gov/Archives/edgar/data/712515/000071251518000024/ex-211subsidiariesofthereg.htm</a>.</p>
<p>EA osallistuu EU:n ja Yhdysvaltojen väliseen sekä Sveitsin ja Yhdysvaltojen väliseen Privacy Shield -järjestelyyn. Lisätietoja on osoitteessa <a href="https://tos.ea.com/legalapp/WEBPRIVACYSHIELD/US/fi/PC/">https://tos.ea.com/legalapp/WEBPRIVACYSHIELD/US/fi/PC/</a>.</p>
</div>
<p style="color: #003366; font-family: calibri; font-size: 16pt;">Sisällysluettelo</p>
<ol style="color: #003366; font-family: calibri;">
<li><a href="#section1">Keräämämme tiedot</a></li>
<li><a href="#section2">Miten keräämme tietoja</a></li>
<li><a href="#section3">Miten käytämme tietojasi</a></li>
<li><a href="#section4">Tiedot, jotka jaamme kolmansien osapuolien kanssa</a></li>
<li><a href="#section5">Missä säilytämme tietojasi</a></li>
<li><a href="#section6">Kuinka suojelemme henkilökohtaisia tietojasi</a></li>
<li><a href="#section7">Lapset</a></li>
<li><a href="#section8">Valintasi ja hallintakeinosi</a></li>
<li><a href="#section9">Kolmansien osapuolien palvelut</a></li>
<li><a href="#section10">Muutokset käytäntöömme</a></li>
<li><a href="#section11">Ota yhteyttä</a></li>
<li><a href="#section12">Oikeus ottaa yhteyttä tietosuojaviranomaiseen</a></li>
<li><a href="#section13">Lisätietoja</a></li>
</ol>
<div style="font-family: calibri;">
<p style="color: #003366; font-size: 16pt;"><a name="section1"></a>1. Keräämämme tiedot</p>
<p>Keräämämme tiedot riippuvat siitä, mitä tuotteita käytät ja miten niitä käytät. Lue lisää alta.</p>
<p style="color: #003366; font-size: 14pt;">A. Tiedot, jotka annat meille suoraan</p>
<p>Keräämme esimerkiksi seuraavia tietoja, jotka annat meille:</p>
<ul style="font-family: calibri;">
<li>EA-tilitietosi, mukaan lukien sähköpostisoite, käyttäjänimi, maa, syntymäaika, puhelinnumero ja salasana</li>
<li>turvallisuuskysymykset ja -vastaukset</li>
<li>tiedot, joita annat vastatessasi tuotteitamme koskeviin tutkimuksiin</li>
<li>tiedot, jotka annat pyytäessäsi meiltä apua, kuten nimesi, puhelinnumerosi ja kohtaamiesi ongelmien tiedot</li>
<li>laskutustiedot, kuten nimesi, maksukorttisi numeron ja maksutilin tiedot.</li>
</ul>
<p>Kun osallistut sosiaalisiin toimintoihin (kuten chattiin), antamasi tiedot voivat tulla julkisesti saataville. Lisäksi muut käyttäjät saattavat lukea, kopioida, kerätä tai käyttää niitä. Varmista, että tietosuoja-asetuksesi ovat mieltymystesi mukaiset.</p>
<p>Kun osallistut verkkomoninpeleihin, pelinsisäiset profiilitietosi, pelaamisesi ja tilastosi näkyvät kaikille. Kilpailupelitiloissa, kuten FUT Champions, saatamme tallentaa pelaamistasi, mukaan lukien laitteesi syötteitä, ja toistaa näitä yhdessä pelinsisäisten profiilitietojesi ja pelitilastojesi kanssa muille pelaajille pelinsisäisissä tapahtumissa ja EA/kumppani-livetapahtumissa.</p>
<p style="color: #003366; font-size: 14pt;">B. Muut tiedot, joita keräämme käyttäessäsi tuotteitamme</p>
<p>Keräämme muita tietoja automaattisesti, kun käytät tuotteitamme. Tällaisia tietoja ovat esimerkiksi seuraavat:</p>
<ul style="font-family: calibri;">
<li>IP-osoite</li>
<li>mobiililaitteiden ja muiden laitteistojen tai laitteiden tunnukset</li>
<li>selaintiedot, kuten selaimesi tyyppi ja valitsemasi kieli</li>
<li>sivu, jolta tulet sivustoomme ja jolta poistut sivustostamme, mukaan lukien saapumissivusi ja katsomasi sivut</li>
<li>alustatyyppi</li>
<li>tiedot laitteestasi, laitteistostasi ja ohjelmistostasi, kuten laitteistoasetuksesi ja -komponenttisi, EA-ohjelmistosi ja asentamasi tai käyttämäsi päivitykset sekä pakollisten laajennusten tila</li>
<li>tiedot siitä, mitä EA-tuotteita käytät ja miten olet niitä käyttänyt, sekä</li>
<li>laitteen tapahtumatiedot, kuten kaatumisraportit, pyydetyt ja viittaavat URL-osoitteet sekä järjestelmän aktiviteettitiedot (esim. kohtasitko virheen pelejämme pelatessasi tai katkesiko Internet-yhteytesi).</li>
</ul>
<p>Voimme myös kerätä ja tallentaa tietoja paikallisesti laitteeseesi käyttämällä esimerkiksi evästeitä, selaimen verkkotallennustilaa (mukaan lukien HTML 5) ja sovellusten välimuisteja.</p>
<p style="color: #003366; font-size: 14pt;">C. Tiedot, jotka kolmannet osapuolet toimittavat meille</p>
<p><strong><span style="color: #003366;">PlayStation®3- ja PlayStation®4 -tietokoneviihdejärjestelmät.</span><span> </span></strong><span>Jos luot käyttäjätilin pelataksesi tuotteitamme PlayStation®3- tai PlayStation®4-tietokoneviihdejärjestelmällä, hyväksyt sen, että Sony Entertainment Network -tilisi tiedot toimitetaan EA:lle, jotta voimme luoda sinulle EA-tilin. Tarvitset EA-tilin pelataksesi EA:n verkkopelejä. Saamme Sony :lta esimerkiksi nimesi, sähköpostiosoitteesi, online-tunnuksesi, maasi, osavaltiosi tai maakuntasi, kielesi ja syntymäaikasi. Emme saa luottokortin numeroasi tai muita taloudellisia tietoja.</span><br><br><span style="color: #003366;"><strong>Xbox Live.</strong></span><span><span> </span>Jos luot käyttäjätilin pelataksesi tuotteitamme Microsoft Xbox Live -palvelulla, hyväksyt sen, että Microsoft voi toimittaa meille Microsoft käyttäjätilin tietosi, jotta voimme luoda sinulle EA-tilin. Tarvitset EA-tilin pelataksesi EA:n verkkopelejä. Saamme Microsoft :ilta esimerkiksi pelaajatunnuksesi, sähköpostiosoitteesi, osavaltiosi tai maakuntasi, maasi, kielesi ja ikäsi. Emme saa luottokortin numeroasi tai muita taloudellisia tietoja.</span><br><br><span style="color: #003366;"><strong>Wii / Wii U.</strong></span><span><span> </span>Jos luot käyttäjätilin pelataksesi tuotteitamme Nintendo Wii- tai Wii U -konsolilla, hyväksyt sen, että Nintendo voi toimittaa meille Nintendon käyttäjätilin tietosi, jotta voimme luoda sinulle EA-tilin. Tarvitset EA-tilin pelataksesi EA:n verkkopelejä. Saamme Nintendo:lta esimerkiksi Mii-tietosi, sähköpostiosoitteesi, Nintendo Network ID:si, ystävälistasi, maasi, kielesi ja syntymäaikasi. Emme saa luottokortin numeroasi tai muita taloudellisia tietoja.</span><br><br><strong><span style="color: #003366;">Nintendo Switch™.</span><span> </span></strong><span>Jos luot käyttäjätilin pelataksesi tuotteitamme Nintendo Switch™ -konsolilla, hyväksyt sen, että Nintendo voi toimittaa meille Nintendo Account -tilitietosi, jotta voimme luoda sinulle EA-tilin. Tarvitset EA-tilin pelataksesi EA:n verkkopelejä. Saamme Nintendo:lta esimerkiksi lempinimesi, sähköpostiosoitteesi, ystävälistasi, maasi, kielesi ja syntymäaikasi. Emme saa luottokortin numeroasi tai muita taloudellisia tietoja.</span><br><br><strong><span style="color: #003366;">Mobiilialustat.</span><span> </span></strong><span>Jos pelaat tai ostat pelejämme mobiililaitteellasi ja/tai tabletillasi, saamme tietoja sinusta sovelluskaupoista ja muilta mobiilialustojen tarjoajilta. Näitä tietoja ovat esimerkiksi käyttäjänimesi ja/tai laitetunnuksesi sekä se tosiasia, että olet tehnyt oston, mutta niihin ei sisälly arkaluonteisia tai taloudellisia tietoja. Lisäksi jotkin mobiilialustoistamme voivat lähettää meille tietoja, joiden tarjoamiseen annat niille luvan. Mobiilituotteemme voivat pyytää sinulta myös muita henkilökohtaisia tietoja, kuten push-ilmoitusten varmenteita, tarkan sijaintisi tai yhteystietoluettelosi, ja keräämme nämä tiedot vain nimenomaisella luvallasi.<span> </span></span><br><br><span style="color: #003366;"><strong>Muut kolmannet osapuolet</strong><span> </span></span><br><br><span>Voimme saada tietoja kolmansilta osapuolilta, kuten Facebookilta tai Game Centeriltä, kun käytät näitä palveluita tuotteidemme käytön yhteydessä. Voimme myös saada tietoja sinusta, kun toiset pelaajat päättävät jakaa yhteystietoluettelonsa kanssamme. Voimme myös saada tietoja kolmansilta osapuolilta täydentämään sinulta saamiamme tietoja. Käytämme näiltä yrityksiltä saatuja tietoja pääasiassa siihen, että osaamme esittää sinulle sopivia mainoksia. Näiden kolmansien osapuolien luettelo on osoitteessa<span> </span></span><a href="https://tos.ea.com/legalapp/WEBPRIVACYAPPENDIX/US/fi/PC/">privacyappendix.ea.com/fi</a><span>. Voimme lisäksi käyttää kolmansilta osapuolilta saamiamme tietoja esimerkiksi saadaksemme arvioidun sijaintisi tietoomme IP-osoitteesi kautta verotuksellisia tarkoituksia varten tai muokataksemme tiettyjä palveluita sijaintisi mukaisesti sekä vilpin ja/tai väärinkäytösten estämiseen.</span></p>
<p style="color: #003366; font-size: 14pt;">D. Käsittelyn laillinen peruste</p>
<p>Jos asut Euroopan unionissa, suorittamamme tietojesi käsittely tapahtuu useiden oikeudellisten perusteiden nojalla. Käsittelemme sinua koskevia tietoja esimerkiksi silloin, kun meillä on siihen suostumuksesi, se on meidän oikeutetun etumme mukaista, se on välttämätöntä kanssasi tekemämme sopimuksen suorittamiseksi ja kun meillä on lainmukainen velvoite käsitellä tietojasi. Oikeutettu etumme on perusteena kohdennetulle markkinoinnille ja sopimuksellinen välttämättömyys perusteena tietojesi käsittelylle EA-tiliä luodessasi. Lisätietoja oikeudellisista perusteista, joiden nojalla käsittelemme tietojasi johonkin tiettyyn tarkoitukseen, saat ottamalla meihin yhteyttä jäljempänä kohdassa 11 kuvatuilla tavoilla.</p>
<p style="color: #003366; font-size: 16pt;"><a name="section2"></a>2. Miten keräämme tietoja</p>
<p>Keräämme sinulta joitakin tietoja, kun annat ne meille suoraan esimerkiksi verkkolomakkeen kautta tai puhuessasi asiakaskokemustiimimme kanssa. Me ja kolmannet osapuolet käytämme myös tiettyjä alla kuvattuja teknologioita kerätäksemme tietoja upeiden kokemusten mahdollistamiseksi.</p>
<p style="color: #003366; font-size: 14pt;">A. Evästeet ja vastaavat teknologiat</p>
<p>Evästeet ovat pieniä tekstitiedostoja, jotka tallennetaan Internet-selaimeesi. Käytämme evästeitä ja vastaavia teknologioita saadaksemme tietoa esimerkiksi siitä, mitä verkkosivuja, toimintoja tai mainoksia katsot ja mitä pelejä pelaat. Näiden tietojen ansiosta voimme seurata ostoskärryjäsi, mitata mainostuksemme tehokkuutta, varmistaa, ettet näe samaa mainosta toistuvasti, ja muutoin auttaa parantamaan käyttäjäkokemustasi. Voit poistaa evästeet käytöstä, rajoittaa sallimiasi evästetyyppejä tai asettaa selaimen varoittamaan sinua, kun evästeitä lähetetään. Jos tarvitset apua evästeasetusten hallinnassa, lue käyttämäsi verkkoselaimen ohjeet.</p>
<p>Käytämme muitakin teknologioita kuin evästeitä vastaaviin tarkoituksiin. Käytämme pikseleitä tai näkymättömiä GIF-tiedostoja kerätäksemme tietoja siitä, miten käytät tuotteitamme ja miten reagoit markkinointisähköposteihimme. Käytämme Internetin rekisteritiedostoja (jotka sisältävät teknisiä tietoja, kuten IP-osoitteesi) tuotteisiimme kohdistuvan liikenteen valvomiseen, teknisten ongelmien määrittämiseen, petosten huomaamiseen ja estämiseen sekä käyttäjäsopimuksemme täytäntöönpanoon. Muita esimerkkejä ovat HTML 5 -evästeet, Silverlight Application Storage, laitesormenjäljet ja ns. flash-evästeet. Jos haluat poistaa flash-evästeet tai estää niiden asettamisen, muuta asetuksia Macromedian sivuston yksityisyysasetuspaneelissa osoitteessa <a href="https://www.macromedia.com/support/documentation/en/flashplayer/help/">www.macromedia.com/support/documentation/en/flashplayer/help/</a>. Emme tällä hetkellä vastaa Do Not Track (DNT) -signaaleihin. Saatamme ottaa DNT-standardin käyttöön, jos sellainen vakiinnuttaa asemansa. Sillä välin voit estää tietyntyyppiset jäljitystavat, kuten tietyt analyysit ja räätälöidyn mainostamisen, muuttamalla evästeasetuksiasi.</p>
<p>Käytämme tuotteissamme myös analyysi- ja mainosteknologioita sekä huijausten torjunnan ja petosten torjunnan teknologioita, jotka hyödyntävät samoja evästeitä ja vastaavia mekanismeja. Nämä teknologiat on kuvattu alla.</p>
<p style="color: #003366; font-size: 14pt;">B. Analyysiteknologiat</p>
<p>Käytämme omia pelipalvelimiamme sekä sisäisiä ja kolmansien osapuolien analyysiteknologioita kerätäksemme tietoja siitä, miten käytät tuotteitamme, tietokonettasi tai laitettasi ja mikä on tuotteidemme kunto.</p>
<p>EA saattaa esimerkiksi kerätä ja tallentaa tietokoneesi tai laitteesi tietoja, kun käytät tuotteitamme. Näihin tietoihin kuuluvat tietokonettasi tai laitettasi ja käyttöjärjestelmääsi koskevat tekniset ja vastaavanlaiset tiedot (kuten IP-osoite ja laitetunnus) sekä toimintojen käyttöäsi, pelaamistasi, käyttötilastojasi, toimintaasi järjestelmässä ja oheislaitteitasi koskevat tiedot sellaisiin tarkoituksiin, jotka on kuvattu alla osiossa 3. Jos pelaat peliä offline-tilassa, nämä tiedot tallennetaan laitteeseesi ja lähetetään EA:lle, kun laitteesi muodostaa Internet-yhteyden. Jos osallistut verkkopalveluihin, EA saattaa myös kerätä, käyttää, tallentaa, lähettää ja näyttää julkisesti profiilisi ja/tai pelaamiseesi liittyviä tilastotietoja (mukaan lukien pisteet, sijoitukset ja saavutukset) tai tunnistaa luomaasi ja muiden pelaajien kanssa jakamaasi sisältöä.</p>
<p>Tuotteisiimme integroidut kolmansien osapuolien analyysipalvelut voivat yhdistää niiden EA-palveluiden käytön yhteydessä keräämää tietoa tietoihin, joita ne ovat keränneet ajan mittaan ja eri verkkosivustoista. Monet näistä yrityksistä keräävät ja käyttävät tietoja omia tietosuojakäytäntöjään noudattaen. Luettelo tuotteissamme toimivista kolmannen osapuolen analytiikkayrityksistä sekä ohjeet estämisestä sovellettavassa laajuudessa ovat osoitteessa <a href="https://tos.ea.com/legalapp/WEBPRIVACYAPPENDIX/US/fi/PC/">privacyappendix.ea.com/fi</a>.</p>
<p style="color: #003366; font-size: 14pt;">C. Mainosteknologiat</p>
<p>Jotkin tuotteistamme hyödyntävät mainosteknologioita, joissa käytetään evästeitä, näkymättömiä GIF-tiedostoja, jäljitteitä, jäljityspikseleitä ja muita vastaavia teknologioita, kuten tunnisteita, tarjousten esittämiseksi sinulle. Jotkin näistä teknologioista voivat synkronoida tai yhdistää eri verkkosivustoissa, mobiilisovelluksissa ja laitteissa tapahtuvaa käyttäytymistä. Mainokset voidaan räätälöidä kiinnostuksesi kohteiden mukaan. Sinulle voidaan esimerkiksi esittää tarjous pelistä, josta arvelemme sinun pitävän. Tai jos osoitat olevasi kiinnostunut pelistä, voit nähdä myöhemmin kyseistä peliä tai vastaavia tuotteita koskevan mainoksen EA:n tai kolmansien osapuolien sivustoissa. Muut pelin sisäiset mainosteknologiat mahdollistavat mainosten väliaikaisen siirtämisen peliisi, verkkoselaimeesi tai mobiililaitteeseesi ja niiden vaihtamisen myöhemmin ollessasi verkkoyhteydessä.</p>
<p>Nämä teknologiat keräävät ja käyttävät tietoja, jotta voimme esittää sinulle sopivaa mainontaa sekä seurata tuloksia ja mitata tehokkuutta. Tunnisteiden lisäksi näihin tietoihin kuuluu seuraavia:</p>
</div>
<ul style="font-family: calibri;">
<li>esitetyt mainokset ja mainoksen sijainti</li>
<li>aika, jonka mainos oli näkyvissä</li>
<li>verkkotunnuksen tyyppi, IP-osoite, mainoksen koko</li>
<li>mainokseen reagointi.</li>
</ul>
<div style="font-family: calibri;">
<p>Kolmansien osapuolien mainosyritykset voivat yhdistää tuotteidemme kautta sinulle toimittamiensa mainosten yhteydessä keräämäänsä tietoa tietoihin, joita ne ovat keränneet ajan mittaan ja eri verkkosivustoista. Monet näistä yrityksistä keräävät ja käyttävät tietoja omia tietosuojakäytäntöjään noudattaen. Luettelo sivustoillamme sekä verkko- ja/tai mobiilituotteissamme ja/tai -palveluissamme omia verkkojaan käyttävistä kolmannen osapuolen mainosyrityksistä sekä ohjeet estämisestä sovellettavassa laajuudessa ovat osoitteessa <a href="https://tos.ea.com/legalapp/WEBPRIVACYAPPENDIX/US/fi/PC/">privacyappendix.ea.com/fi</a>.</p>
<p>Jos haluat lisätietoja joistakin näiden mainosverkostojen käytännöistä tai jos haluat kieltäytyä kolmannen osapuolen kohdennetusta mainonnasta, käy osoitteessa <a href="https://www.networkadvertising.org">www.networkadvertising.org</a>, <a href="https://www.aboutads.info/choices/">www.aboutads.info/choices</a>, <a href="http://youradchoices.ca/">youradchoices.ca</a> tai <a href="https://www.youronlinechoices.eu">www.youronlinechoices.eu</a>. Huomaa, että kieltäytyminen ei tarkoita sitä, ettet näkisi mainoksia; se tarkoittaa vain sitä, että näkemäsi mainokset eivät ehkä vastaa yhtä tarkasti kiinnostuksesi kohteita.</p>
<p style="color: #003366; font-size: 14pt;">D. Huijausten torjunnan ja petosten estämisen teknologiat</p>
<p>EA pyrkii tarjoamaan kaikille pelaajille turvallisen ja reilun peliympäristön. Kun kirjaudut sisään johonkin tuotteistamme, avaat EA-tilin tai teet ostoja, me voimme tai kolmannet osapuolet voivat käyttää evästeitä ja vastaavia teknologioita tai kerätä tietoja koneestasi tai laitteestasi, luoda koneen ”sormenjäljen” tai koneesi komponenttien ”tiivisteen” petosten estämiseksi sekä turvallisuus- ja todentamissyistä. Saatamme myös käyttää tuotteissamme huijaustentorjuntateknologiaa, mukaan lukien automatisoituja petosten ja väärinkäytön estäviä algoritmeja. Jos uskot, että tämä teknologia on erehdyksessä estänyt pääsysi tuotteisiimme ja/tai palveluihimme, ota yhteyttä EA-tukeen osoitteessa <a href="https://help.ea.com/fi/">help.ea.com/fi</a>.</p>
<p style="color: #003366; font-size: 16pt;"><a name="section3"></a>3. Miten käytämme tietojasi</p>
</div>
<div style="font-family: calibri;">
<p>Käytämme henkilökohtaisia ja ei-henkilökohtaisia tietojasi, sekä yksittäin että yhdistettynä, seuraavilla tavoilla:</p>
<p style="color: #003366;"><b>Liiketoimintamme hoitamiseksi ja pelikokemuksesi parantamiseksi ja personoimiseksi esimerkiksi seuraavasti:</b></p>
<ul>
<li>peliemme ja palveluidemme käyttäminen, parantaminen ja kehittäminen</li>
<li>sinulle räätälöityjen EA-tuotteiden ja/tai -ominaisuuksien suositusten tarjoaminen</li>
<li>verkon leaderboardien täyttäminen ja vastuksenhaun mahdollistaminen verkossa</li>
<li>pelivideoiden tarjoaminen sinulle ja muille pelaajille katselutilojen kautta</li>
<li>avustaminen ystäviesi löytämisessä tai EA-tuotteesta kertomisessa ystävillesi</li>
<li>yhteisöpalveluissa jakamisen helpottaminen</li>
<li>mainosten esittäminen ja niiden tehokkuuden mittaaminen</li>
<li>palveluidemme kunnon mittaaminen</li>
<li>tiliesi avaaminen ja ylläpitäminen</li>
<li>sellaisten pelielämysten tarjoaminen, joista voit pitää</li>
<li>kanta-asiakasohjelmien käynnistäminen</li>
<li>monilla laitteilla pelaamisesi helpottaminen, kun niitä on käytettävissä</li>
<li>ohjelmisto- ja palveluvirheiden tunnistaminen, korjaaminen ja vianmääritys</li>
<li>ohjelmistopäivitysten tarjoaminen</li>
<li>peliesi aktivoiminen tai todentaminen ja pelissä edistymisesi ja tilastojesi tallentaminen</li>
<li>asetuksiesi noudattaminen ja dynaamisen sisällön toimittaminen</li>
<li>palveluidemme pitäminen turvallisina ja reiluina, kiistojen ratkaiseminen, vilpillisen ja laittoman käyttäytymisen tutkiminen ja poistaminen, lainsäädännön noudattaminen ja sopimustemme ja käytäntöjemme täytäntöönpano.</li>
</ul>
<p style="color: #003366;"><b>Antaaksemme tukea sinulle esimerkiksi seuraavasti:</b></p>
<ul>
<li>tiliisi tai peleihisi liittyvien ongelmien tunnistaminen ja määrittäminen</li>
<li>mielipiteidesi selvittäminen tutkimusten tai kyselyiden avulla</li>
<li>kanssasi kommunikoiminen ja vastaaminen erityisiin pyyntöihisi tai kysymyksiisi</li>
<li>vahvistusten sekä tiliäsi, tuotteitasi, ostojasi, tilauksiasi ja takuitasi koskevien tärkeiden tietojen hallinta sekä niiden lähettäminen sinulle.</li>
</ul>
<p style="color: #003366;"><b>Kanssasi tapahtuvan kommunikointimme mukauttamiseksi esimerkiksi seuraavasti:</b></p>
<ul>
<li>tarjouksien ja/tai tietojen esittäminen liittyen peleihin, joista saatat pitää</li>
<li>suositusten tekeminen sinulle</li>
<li>mainosten mukauttaminen sinua varten ja kohdistetun mainonnan, palvelupäivityksien ja tarjouksien lähettäminen.</li>
</ul>
<p>Säilytämme keräämämme tiedot niin kauan kuin se on tarpeen tuotteidemme ja palveluidemme tarjoamiseksi, ja saatamme säilyttää tiedot tätä kauemmin, jos se on välttämätöntä oikeudellisista, toiminnallisista tai muista pätevistä syistä.</p>
<p style="color: #003366; font-size: 16pt;"><a name="section4"></a>4. Tiedot, jotka jaamme kolmansien osapuolien kanssa</p>
<p>Emme jaa henkilötietoja, joista sinut voidaan tunnistaa (kuten nimeäsi, sähköpostiosoitettasi tai postiosoitettasi) kolmansille osapuolille niiden omaan käyttöön ilman sinun suostumustasi, ellei se ole joko lain vaatimus tai ellemme totea luovutuksen olevan välttämätöntä oikeuksiemme, omaisuutemme tai toimintamme harjoittamiseksi tai pelaajiemme tai kolmansien osapuolten suojelemiseksi. Voimme jakaa kolmansien osapuolien kanssa nimettömiä tai koottuja tietoja tai muita vastaavia tietoja, joiden perusteella sinua ei voi suoraan tunnistaa, esimerkiksi profiilisi ja pelitilastosi leaderboardeissa, tai esittääksemme tuotteidemme käyttöä koskevia trendejä.</p>
<p>Käytämme asuinmaasi sisä- ja ulkopuolella sijaitsevia kolmansia osapuolia (mukaan lukien Euroopan talousalueen (ETA)) ulkopuolella sijaitsevat kolmannet osapuolet), jotka keräävät tai käsittelevät henkilökohtaisia tietoja puolestamme eri syistä, mukaan lukien markkinointitutkimuksien tekeminen, luottokorttien käsittelyn helpottaminen tai sähköpostien lähettäminen. Kun ulkoiset edustajamme tai palveluntarjoajamme keräävät tai vastaanottavat henkilökohtaisia tietoja, edellytämme heidän käyttävän tietoja vain puolestamme ja vain tämän käytännön mukaisiin tarkoituksiin.</p>
<p>Emme tietoisesti kerro alle 18-vuotiaita lapsia koskevia henkilökohtaisia tietoja itsenäisille kolmansille osapuolille, vaikka meillä olisi siihen lupa.</p>
<p>Jos kuitenkin tapahtuu uudelleenjärjestely, divestointi, sulautuminen, myynti tai konkurssi, voimme siirtää kaikki keräämämme tiedot asianmukaiselle kolmannelle osapuolelle ja hankimme siihen lupasi, jos lainsäädäntö niin vaatii.</p>
<p>Emme hallitse tietoja, joita selaimestasi lähetetään kolmansille osapuolille, kuten mainosverkostoille ja analyysiyrityksille, jotka saavat tietoja normaalin Internet-käyttösi yhteydessä. Kun kolmansien osapuolien teknologioita tai sosiaalisen median työkaluja on integroitu tuotteisiimme, kyseiset kolmannet osapuolet voivat kerätä tietoja tuotteitamme käyttäessäsi. Yksi esimerkki on Facebookin ”Tykkää”-painike.</p>
<p style="color: #003366; font-size: 16pt;"><a name="section5"></a>5. Missä säilytämme tietojasi</p>
<p>Keräämiämme henkilötietoja voidaan säilyttää ja käsitellä tämän tietosuoja- ja evästekäytännön mukaisissa tarkoituksissa Yhdysvalloissa tai missä tahansa maassa, jossa EA, sen tytäryhtiöt tai ulkopuoliset edustajat toimivat. Käyttämällä tuotteitamme vahvistat ymmärtäväsi, että henkilötietosi saatetaan siirtää vastaanottajille Yhdysvalloissa ja muissa maissa, joissa tietoturvan taso ei ehkä ole sama kuin oman asuin- tai kotimaasi lakien mukainen taso.</p>
<p>EA:n tietosuojakäytännöt noudattavat APEC Cross Border Privacy Rules -järjestelmää. APEC CBPR -järjestelmä tarjoaa organisaatioille tavan varmistaa niiden henkilökohtaisten tietojen suojaus, jotka on siirretty osallistuvien APEC-talousjärjestelmien kesken. Lisätietoa APEC-järjestelmästä on osoitteessa <a href="https://www.apec.org/Groups/Committee-on-Trade-and-Investment/~/media/Files/Groups/ECSG/CBPR/CBPR-PoliciesRulesGuidelines.ashx">https://www.apec.org/Groups/Committee-on-Trade-and-Investment/~/media/Files/Groups/ECSG/CBPR/CBPR-PoliciesRulesGuidelines.ashx</a> .</p>
<p>Tietoja kerää emoyhtiömme, Electronic Arts, Inc. Euroopan talousalueelta (ETA) tulevien tietojen suhteen Electronic Arts, Inc:llä on EU:n ja Yhdysvaltojen välisen sekä Sveitsin ja Yhdysvaltojen välisen Privacy Shield -järjestelyn mukaiset sertifioinnit (saatavilla osoitteessa <a href="http://www.privacyshield.gov/participant?id=a2zt0000000GnuQAAS&amp;status=Active">www.privacyshield.gov/participant?id=a2zt0000000GnuQAAS&amp;status=Active</a>)<a href="https://www.privacyshield.gov/participant?id=a2zt0000000GnuQAAS&amp;status=Active"></a>. Kun Electronic Arts, Inc. siirtää tietoja ETA-alueelta muille tytäryhtiöille, edustajille tai palveluntarjoajille, jotka sijaitsevat ETA-alueen ulkopuolella, se tekee näin Privacy Shield -järjestelyn Accountability for Onward Transfer -periaatteen mukaisesti.</p>
<p style="color: #003366; font-size: 16pt;"><a name="section6"></a>6. Kuinka suojelemme henkilökohtaisia tietojasi</p>
<p>Pelaajien tietojen turvallisuus on EA:lle ensiarvoisen tärkeää, ja käytämme useita erilaisia menetelmiä tietojen turvaamiseksi, mukaan lukien arkaluonteisten taloudellisten tietojen salaus. Mikään turvallisuustoimi ei kuitenkaan ole sataprosenttisen täydellinen. Tämä tarkoittaa, että emme voi taata tietojesi turvallisuutta emmekä ota vastuuta hallitsemiemme tietojesi luvattomasta käytöstä tai niihin pääsystä.</p>
<p style="color: #003366; font-size: 16pt;"><a name="section7"></a>7. Lapset</p>
<p>Lasten tietosuojan suojaaminen verkossa on EA:lle erittäin tärkeää. Monet EA:n verkko- tai mobiilituotteet ja -palvelut on tarkoitettu yleisesti käytettäväksi, eivätkä ne tietoisesti kerää lasten henkilökohtaisia tietoja. Kun käyttäjät ilmoittavat olevansa lapsia, (1) emme tarjoa heille väylää henkilötietojen syöttämiseen, (2) keräämme tiettyjä tietoja vain rajattuihin tarkoituksiin, (3) estämme tai rajoitamme lapsen pääsyä relevantteihin palveluihin, kuten chat-toimintoon; ja/tai (4) hankimme vanhempien luvan lapsen henkilötietojen käyttöön, aina sovellettavan lain mukaisesti. Lapsista puhuttaessa tarkoitamme alle 13 vuoden ikää tai vähimmäisikää kyseessä olevalla alueella, jos kyseinen ikä on yli 13 vuotta. Mobiilisovellustemme kautta lapsesi voi vastaanottaa paikallisia sovelluksen sisäisiä ilmoituksia, jotka eivät kerää henkilökohtaisia tietoja.</p>
<p>Huomaa, että jos annat lapsellesi luvan käyttää EA:n verkko- tai mobiilituotteita ja -palveluita, niihin saattaa sisältyä kyseisiä yleiseen käyttöön luotuja kommunikointipalveluita, kuten sähköpostit, pikaviestit ja verkkoryhmät, ja lapsesi pystyy kommunikoimaan kaikenikäisten käyttäjien kanssa ja kertomaan heille henkilökohtaisia tietoja.</p>
<p>Jos olet vanhempi ja haluat kumota aiemmin antamasi suostumuksen, tarkistaa lapsestasi kerätyt tiedot tai poistattaa ne, ota yhteyttä oman maasi tietosuojavastaavaan, joka löytyy osoitteesta <a href="http://privacyadmin.ea.com">privacyadmin.ea.com</a>, kirjoita osoitteeseen Privacy Policy Administrator, 209 Redwood Shores Parkway, Redwood City, CA 94065, USA tai soita numeroon (650) 628-1393.</p>
<p>Kerätyt tiedot suojataan tämän tietosuoja- ja evästekäytännön mukaisella tavalla (katso edeltä osio 6). Jos teemme olennaisia muutoksia tapaan, jolla käytämme, keräämme tai jaamme lapsesi henkilökohtaisia tietoja, ilmoitamme asiasta vanhemmille sähköpostitse tai pelin sisäisellä ilmoituksella, jotta saamme vanhemman antaman todistettavan luvan lapsesi henkilökohtaisten tietojen uudenlaiseen käyttöön.</p>
<p>Kannustamme sinua puhumaan lastesi kanssa siitä, miten tuntemattomien kanssa kommunikoidaan ja henkilökohtaisia tietoja kerrotaan verkossa. Lisätietoa Internetin turvallisesta käytöstä on verkkoturvallisuussivustomme osoitteessa <a href="https://tos.ea.com/legalapp/OnlineSafety/US/fi/PC/">https://tos.ea.com/legalapp/OnlineSafety/US/fi/PC/</a>. Suosittelemme sinua lukemaan sen lapsesi kanssa.</p>
<p>Missään tapauksessa emme edellytä, että lapsen osallistuessa tapahtumaan – esimerkiksi kilpailuihin – hänen pitäisi kertoa henkilökohtaisia tietoja enemmän kuin on kohtuullisesti katsoen tarpeen tapahtumaan osallistumiseksi. Tietyissä sivustoissamme emme ehkä anna lasten osallistua lainkaan luvasta huolimatta.</p>
<p style="color: #003366; font-size: 16pt;"><a name="section8"></a>8. Valintasi ja hallintakeinosi</p>
<p>Voit tehdä perusteltuja valintoja koskien tietojen tärkeitä käyttötapoja ja keräämistä. Voit esimerkiksi päivittää tilitietosi ja asetuksesi, valita haluavasi vastaanottaa EA:n markkinointisähköposteja tai kieltäytyä vastaanottamasta niitä sekä valita, haluatko jakaa tietosi EA:n valikoitujen yhteistyökumppaneiden kanssa. Jos haluat kumota aiemmin antamasi suostumuksen, ota yhteyttä oman maasi tietosuojavastaavaan, joka löytyy osoitteesta <a href="http://privacyadmin.ea.com">privacyadmin.ea.com</a>, tai kirjoita osoitteeseen Privacy Policy Administrator, 209 Redwood Shores Parkway, Redwood City, CA 94065, USA.</p>
<p>Voit myös tutustua useimpiin asetuksiisi ja muuttaa niitä EA-tilisi asetusten kautta. Jos tarvitset lisäapua, ota yhteyttä osoitteeseen <a href="https://help.ea.com/fi/">help.ea.com/fi</a>. Silloin kun keräämme ja käytämme tietojasi sinun suostumuksellasi, voit kumota suostumuksesi milloin tahansa.</p>
<p>Voit poistaa EA-tilisi käytöstä tai poistaa tiliisi liittyvät henkilötiedot ottamalla yhteyttä osoitteeseen <a href="https://help.ea.com/fi/">help.ea.com/fi</a> oman maasi tietosuojavastaavaan, joka löytyy osoitteesta <a href="http://privacyadmin.ea.com">privacyadmin.ea.com</a>. Jos teet niin, et voi enää käyttää tiliisi liittyviä EA-pelejä tai -palveluita. Huomaa, että EA voi säilyttää tietoja, joita tarvitaan kiistojen ratkaisemiseen, käyttäjäsopimustemme täytäntöönpanoon, laillisten oikeuksiemme suojaamiseen sekä teknisten ja lainsäädännöllisten vaatimusten ja rajoitusten noudattamiseen tuotteidemme turvallisuuteen, eheyteen ja käyttöön liittyen. Muutoin säilytämme henkilökohtaisia tietojasi niin pitkään kuin on kohtuullisesti katsoen tarpeellista voidaksemme tarjota sinulle palveluita, luoda ja parantaa tuotteitamme, noudattaa lainsäädäntöä ja hoitaa liiketoimintaamme.</p>
<p>Sinulla on pääsy henkilökohtaisiin tietoihin, joita säilytämme sinusta. Voit pyytää pääsyä ottamalla yhteyttä osoitteeseen <a href="https://help.ea.com/fi/">help.ea.com/fi</a>. Ennen pyynnön käsittelyä saatamme pyytää sinulta joitakin henkilötietoja henkilöllisyytesi varmistamiseksi.</p>
<p>Sinulla saattaa olla muita oikeuksia paikallisen lain mukaisesti, mukaan lukien oikeus poistaa tai siirtää henkilötietoja sekä oikeus vastustaa tai rajoittaa tietojen käsittelyä. Voit harjoittaa näitä mahdollisia oikeuksia ottamalla yhteyttä osoitteeseen <a href="https://help.ea.com/fi/">help.ea.com/fi</a>.</p>
<p>Lisäksi voit estää tietyn verkkojäljityksen, kuten evästeet, muuttamalla selainasetuksiasi osiossa 2 kuvatulla tavalla.</p>
<p style="color: #003366; font-size: 16pt;"><a name="section9"></a>9. Kolmansien osapuolien palvelut</p>
<p>Verkkosivustomme ja tuotteemme voivat sisältää mainoksia tai kolmannen osapuolen palveluita (kuten Facebookin Tykkää-painikkeen tai linkkejä kolmansien osapuolien verkkosivustoihin). Jos napsautat kyseisiä linkkejä, mukaan lukien mainoslinkit, poistut EA:n sivustosta ja siirryt valitsemaasi sivustoon. Jos käyt kolmannen osapuolen verkkosivustolla tai käytät kolmannen osapuolen palvelua, sinun tulee tutustua kyseisen sivuston tai palvelun yksityisyyskäytäntöön.</p>
<p style="color: #003366; font-size: 16pt;"><a name="section10"></a>10. Muutokset käytäntöömme</p>
<p>Voimme päivittää tätä käytäntöä aika ajoin, joten sinun tulee tutustua siihen säännöllisesti. Ilmoitamme sinulle merkittävistä muutoksista kotisivullamme (<a href="https://www.ea.com/fi-fi" title="www.ea.com/fi">www.ea.com/fi</a>) 30 päivää ennen niiden voimaantuloa. Jos sovellettavat tietosuojalait vaativat meitä ilmoittamaan sinulle erikseen tai pyytämään suostumustasi muutoksiin, teemme niin. Näet tämän käytännön edellisen päivitysajankohdan käytännön yläosassa näkyvästä Viimeksi päivitetty -kohdasta.</p>
<p style="color: #003366; font-size: 16pt;"><a name="section11"></a>11. Ota yhteyttä</p>
<p>Jos haluat tehdä valituksen tai sinulla on kysyttävää tästä käytännöstä, lähetä sähköpostia osoitteeseen <a href="mailto:privacy_policy@ea.com">privacy_policy@ea.com</a>. Vaihtoehtoisesti voit ottaa yhteyttä tietosuojavastaavaamme osoitteessa <a href="mailto:dpo@ea.com">dpo@ea.com</a>. Jos sinulla on ratkaisematon tietosuoja- tai tiedonkäyttöongelma, johon me emme ole vastanneet tyydyttävästi, ota yhteyttä Yhdysvalloissa sijaitsevaan kolmannen osapuolen riita-asioiden ratkaisupalveluun (maksutta) osoitteessa <a href="https://feedback-form.truste.com/watchdog/request">https://feedback-form.truste.com/watchdog/request</a>.</p>
<p>Tämän tietosuojakäytännön mukaisesti käsiteltävien henkilötietojen rekisterinpitäjä on Electronic Arts Inc., 209 Redwood Shores Parkway, Redwood City, CA 94065, USA. Electronic Arts Inc:n edustaja Euroopan unionissa on Electronic Arts Limited, Onslow House, Onslow Street, Guildford, GU1 4TN, United Kingdom.</p>
<p style="color: #003366; font-size: 16pt;"><a name="section12"></a>12. Oikeus ottaa yhteyttä tietosuojaviranomaiseen</p>
<p>Jos sinulla on kysyttävää siitä, miten keräämme ja käytämme tietoja, ota meihin yhteyttä. Sinulla on myös oikeus ottaa halutessasi yhteyttä paikalliseen tietosuojaviranomaiseen. EU:n tietosuojaviranomaisten yhteystiedot ovat osoitteessa <a href="http://ec.europa.eu/justice/data-protection/bodies/authorities/index_en.htm">ec.europa.eu/justice/data-protection/bodies/authorities/index_en.htm</a>.</p>
<p style="color: #003366; font-size: 16pt;"><a name="section13"></a>13. Lisätietoja</p>
<p>Lisätietoja tästä käytännöstä ja sen päivityksiä on osoitteessa <a href="https://tos.ea.com/legalapp/WEBPRIVACY/US/fi/PC/">privacy.ea.com/fi</a>.</p>
<a><br></a><center>
<div name="versions" style="width: 300px; height: auto; border: 1px solid black;">
<dl>
<dt><span>Aiempi tietosuoja- ja evästekäytäntö: </span><br><a href="https://tos.ea.com/legalapp/WEBPRIVACY/US/fi/PC/01182018">Viimeisin päivitys: 18. tammikuuta 2018</a><a href="https://tos.ea.com/legalapp/WEBPRIVACY/US/fi/PC/07312017"><br>Viimeisin päivitys: 31. heinäkuuta 2017</a><br><a href="https://tos.ea.com/legalapp/WEBPRIVACY/US/fi/PC/10282016">Viimeisin päivitys: 28. lokakuuta 2016</a><br><a href="https://tos.ea.com/legalapp/WEBPRIVACY/US/fi/PC/05172016">Viimeisin päivitys: 17. toukokuuta 2016</a><br><a href="https://tos.ea.com/legalapp/webprivacy/US/fi/PC/01262016">Viimeisin päivitys: 26. tammikuuta 2016</a><br><a href="https://tos.ea.com/legalapp/webprivacy/US/fi/PC/09142012">Viimeisin päivitys: 14.9.2012</a><br><a href="https://tos.ea.com/legalapp/webprivacy/US/fi/PC/12052011">Viimeisin päivitys: 5. joulukuuta 2011</a></dt>
</dl>
</div>
</center></div>