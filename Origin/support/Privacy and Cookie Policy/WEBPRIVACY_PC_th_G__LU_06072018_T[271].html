<div style="color: #003366; font-family: calibri; font-size: 16pt; font-weight: bold;"><center>Electronic Arts Inc.</center><center>นโยบายความเป็นส่วนตัวและคุกกี้</center></div>
<div style="font-family: calibri; font-weight: bold;"><center>ปรับปรุงล่าสุดเมื่อ: 25 พฤษภาคม 2561<br> วันที่มีผลบังคับใช้: <span>25 พฤษภาคม 2</span><span>561</span></center></div>
<br>
<div style="font-family: calibri; font-style: italic;"><br></div>
<div><a href="https://privacy.truste.com/privacy-seal/validation?rid=7d587a12-773f-4bf9-a209-d18047ee5f05" target="_blank"><img src="https://privacy-policy.truste.com/privacy-seal/seal?rid=7d587a12-773f-4bf9-a209-d18047ee5f05" border="0" alt="TRUSTe" style="border: none;"></a><a href="https://privacy.truste.com/privacy-seal/validation?rid=e92a8af7-0d1a-4829-979e-35da0a860c6f" target="_blank"><img src="https://privacy-policy.truste.com/privacy-seal/seal?rid=e92a8af7-0d1a-4829-979e-35da0a860c6f" border="0" alt="TRUSTe" style="border: none;"></a></div>
<div style="font-family: calibri;"><br>
<p>ความเป็นส่วนตัวของคุณมีความสำคัญต่อเรา และเรามีความรับผิดชอบในการดูแลความเป็นส่วนตัวอย่างเข้มงวด นโยบายนี้อธิบายว่า EA จะเก็บรวบรวมข้อมูลใดบ้างเมื่อคุณใช้ผลิตภัณฑ์และบริการแบบออนไลน์และแบบดาวน์โหลดที่นำเสนอโดย EA และบริษัทในเครือ และ/หรือเมื่อเข้าร่วมกิจกรรมสดที่จัดโดยหรือเชื่อมโยงกับ EA ("<b>ผลิตภัณฑ์</b>"). สำหรับรายชื่อบริษัทในเครือของเรา กรุณาไปที่ <a href="https://www.sec.gov/Archives/edgar/data/712515/000071251518000024/ex-211subsidiariesofthereg.htm">https://www.sec.gov/Archives/edgar/data/712515/000071251518000024/ex-211subsidiariesofthereg.htm</a></p>
<p>EA มีส่วนร่วมในกรอบโครงสร้างการคุ้มครองความเป็นส่วนตัวในการโอนข้อมูลระหว่าง สหภาพยุโรปและสหรัฐอเมริกา และระหว่างสวิตเซอร์แลนด์และสหรัฐอเมริกา หากต้องการเรียนรู้เพิ่มเติม เข้าชมที่ <a href="https://tos.ea.com/legalapp/WEBPRIVACYSHIELD/US/th/PC/">https://tos.ea.com/legalapp/WEBPRIVACYSHIELD/US/th/PC/</a></p>
</div>
<p style="color: #003366; font-family: calibri; font-size: 16pt;">สารบัญ</p>
<ol style="color: #003366; font-family: calibri;">
<li><a href="#section1">ข้อมูลที่เราเก็บรวบรวม</a></li>
<li><a href="#section2">วิธีการเก็บรวบรวมข้อมูล</a></li>
<li><a href="#section3">วิธีการที่เราใช้ข้อมูลของคุณ</a></li>
<li><a href="#section4">ข้อมูลที่เราแบ่งปันให้กับบุคคลภายนอก</a></li>
<li><a href="#section5">เราเก็บข้อมูลของคุณไว้ที่ใด</a></li>
<li><a href="#section6">เราคุ้มครองข้อมูลส่วนบุคคลของคุณอย่างไร</a></li>
<li><a href="#section7">เด็ก ๆ</a></li>
<li><a href="#section8">ตัวเลือกและการควบคุมของคุณ</a></li>
<li><a href="#section9">บริการของบุคคลภายนอก</a></li>
<li><a href="#section10">การเปลี่ยนแปลงในนโยบายของเรา</a></li>
<li><a href="#section11">ติดต่อเรา</a></li>
<li><a href="#section12">สิทธิ์ในการติดต่อหน่วยงานคุ้มครองข้อมูล</a></li>
<li><a href="#section13">ข้อมูลเพิ่มเติม</a></li>
</ol>
<div style="font-family: calibri;">
<p style="color: #003366; font-size: 16pt;"><a name="section1"></a>1. ข้อมูลที่เราเก็บรวบรวม</p>
<p>ข้อมูลที่เราเก็บรวบรวมนั้นจะขึ้นอยู่กับผลิตภัณฑ์ที่คุณใช้งานและวิธีการใช้งานของคุณ กรุณาอ่านรายละเอียดเพิ่มเติมด้านล่าง</p>
<p style="color: #003366; font-size: 14pt;">A. ข้อมูลที่คุณให้แก่เราโดยตรง</p>
<p>เราเก็บรวบรวมข้อมูลที่คุณมอบให้แก่เรา ซึ่งได้แก่:</p>
<ul style="font-family: calibri;">
<li>ข้อมูลบัญชี EA ของคุณ รวมถึงอีเมล ชื่อผู้ใช้ ประเทศ วันเดือนปีเกิด หมายเลขโทรศัพท์ และรหัสผ่าน</li>
<li>คำถามและคำตอบเพื่อความปลอดภัย</li>
<li>รายละเอียดคำตอบของคุณในแบบสอบถามเกี่ยวกับผลิตภัณฑ์ของเรา</li>
<li>ข้อมูลที่คุณมอบให้เมื่อขอความช่วยเหลือจากเรา เช่น ชื่อของคุณ หมายเลขโทรศัพท์ และบันทึกของปัญหาที่คุณประสบ และ</li>
<li>ข้อมูลการเรียกเก็บเงิน เช่น ชื่อ หมายเลขบัตรชำระเงิน และรายละเอียดบัญชีการชำระเงินของคุณ</li>
</ul>
<p>เมื่อคุณเข้าร่วมในคุณลักษณะทางสังคม (เช่น การแชท) ข้อมูลที่คุณเปิดเผยอาจเข้าถึงได้โดยสาธารณะ นอกจากนี้ผู้ใช้อื่น ๆ สามารถอ่าน คัดลอก เก็บรวบรวม หรือใช้งานข้อมูลดังกล่าว โปรดตรวจสอบให้แน่ใจว่าการตั้งค่าความเป็นส่วนตัวของคุณสอดคล้องกับความต้องการของคุณ</p>
<p>เมื่อคุณเข้าร่วมในเกมออนไลน์แบบผู้เล่นหลายคน ผู้เล่นทุกคนสามารถมองเห็นข้อมูลโปรไฟล์ การเล่นเกม และสถิติของคุณ ในเกมโหมดการแข่งขัน เช่น FUT Champions เราอาจบันทึกการเล่นเกมของคุณ และการใช้งานปุ่มควบคุมของคุณ และฉายภาพข้อมูลเหล่านี้ควบคู่กับข้อมูลโปรไฟล์และสถิติในการเล่นเกมของคุณให้กับผู้เล่นอื่น ๆ ในเกมและในกิจกรรมสดของ EA/พันธมิตร</p>
<p style="color: #003366; font-size: 14pt;">B. ข้อมูลอื่น ๆ ที่เราเก็บรวบรวม เมื่อคุณใช้งานผลิตภัณฑ์ของเรา</p>
<p>เราเก็บรวบรวมข้อมูลอื่น ๆ โดยอัตโนมัติเมื่อคุณใช้งานผลิตภัณฑ์ของเรา ได้แก่:</p>
<ul style="font-family: calibri;">
<li>เลขที่อยู่ไอพี</li>
<li>ข้อมูลระบุตัวตนของมือถือและฮาร์ดแวร์หรืออุปกรณ์อื่น ๆ</li>
<li>ข้อมูลเบราว์เซอร์ รวมถึงประเภทเบราว์เซอร์ของคุณ และภาษาที่คุณเลือกใช้งาน</li>
<li>หน้าที่อ้างอิงและหน้าที่ออก รวมถึงหน้าเริ่มต้น และหน้าที่เรียกดู</li>
<li>ประเภทแพลตฟอร์ม</li>
<li>ข้อมูลเกี่ยวกับอุปกรณ์ ฮาร์ดแวร์และซอฟต์แวร์ของคุณ เช่น การตั้งค่าและส่วนประกอบฮาร์ดแวร์ของคุณ ซอฟต์แวร์ของ EA และการอัปเดตที่คุณได้ติดตั้งหรือใช้งาน และปลั๊กอินจำเป็นที่มีอยู่</li>
<li>รายละเอียดเกี่ยวกับผลิตภัณฑ์ EA ที่คุณใช้งาน และการใช้งานผลิตภัณฑ์เหล่านั้นของคุณ และ</li>
<li>ข้อมูลเหตุการณ์ของอุปกรณ์ รวมถึงรายงานความล้มเหลว คำร้องขอ และรายละเอียดกิจกรรมของระบบและของ URL แหล่งอ้างอิง (เช่น คุณพบข้อผิดพลาดในการเล่นเกมของเรา หรือ การเข้าถึงอินเทอร์เน็ตขาดหายหรือไม่)</li>
</ul>
<p>นอกจากนี้ เรายังอาจรวบรวมและเก็บข้อมูลในเครื่องของอุปกรณ์ของคุณอีกด้วยโดยใช้กลไกต่าง ๆ เช่น คุกกี้ พื้นที่เก็บเว็บของเบราว์เซอร์ (รวมถึง HTML 5) และแคชข้อมูลแอปพลิเคชัน</p>
<p style="color: #003366; font-size: 14pt;">C. ข้อมูลที่บุคคลภายนอกมอบให้แก่เรา</p>
<p><strong><span style="color: #003366;">PlayStation®3 และ PlayStation®4 computer entertainment system</span><span> </span></strong><span>หากท่านลงทะเบียนเข้าสู่ระบบ PlayStation®3 หรือ PlayStation®4 computer entertainment system เท่ากับว่า ท่านยินยอมให้ข้อมูล Sony Entertainment Network account ของท่านแก่ EA เพื่อให้เราสามารถสร้างบัญชี EA ให้แก่ท่านได้ ท่านจำเป็นต้องมีบัญชี EA เพื่อเล่นผลิตภัณฑ์ของ EA ทางออนไลน์ เราได้รับข้อมูลจาก Sony อันได้แก่ ชื่อของท่าน ที่อยู่อีเมล ID ออนไลน์ ประเทศ รัฐหรือจังหวัด ภาษา และวันเกิดของท่าน เราไม่ได้รับหมายเลขบัตรเครดิตหรือข้อมูลทางการเงินอื่น ๆ ของท่าน</span><br><br><span style="color: #003366;"><strong>Xbox Live</strong></span><span><span> </span>หากท่านลงทะเบียนเข้าสู่ระบบเพื่อเล่นผลิตภัณฑ์ของเราในบริการ Xbox Live ของ Microsoft เท่ากับว่า ท่านยินยอมให้ Microsoft ส่งมอบข้อมูลบัญชีผู้ใช้ Microsoft ให้แก่เรา เพื่อให้เราสามารถสร้างบัญชี EA ให้แก่ท่านได้ ท่านจำเป็นต้องมีบัญชี EA เพื่อเล่นผลิตภัณฑ์ของ EA ทางออนไลน์ เราได้รับข้อมูลจาก Microsoft อันได้แก่ Gamertag ที่อยู่อีเมล รัฐหรือจังหวัด ประเทศ ภาษา และอายุของท่าน เราไม่ได้รับหมายเลขบัตรเครดิตหรือข้อมูลทางการเงินอื่น ๆ ของท่าน</span><br><br><span style="color: #003366;"><strong>Wii / Wii U</strong></span><span><span> </span>หากท่านลงทะเบียนเข้าสู่ระบบเพื่อเล่นผลิตภัณฑ์ของเราในคอนโซล Wii หรือ Wii U ของ Nintendo เท่ากับว่า ท่านยินยอมให้ Nintendo ส่งมอบข้อมูลบัญชีผู้ใช้ Nintendo ให้แก่เรา เพื่อให้เราสามารถสร้างบัญชี EA ให้แก่ท่านได้ ท่านจำเป็นต้องมีบัญชี EA เพื่อเล่นผลิตภัณฑ์ของ EA ทางออนไลน์ เราได้รับข้อมูลจาก Nintendo อันได้แก่ ข้อมูล Mii ที่อยู่อีเมล Nintendo Network ID รายชื่อเพื่อน ประเทศ ภาษา และวันเกิด เราไม่ได้รับหมายเลขบัตรเครดิตหรือข้อมูลทางการเงินอื่น ๆ ของท่าน</span><br><br><strong><span style="color: #003366;">Nintendo Switch™</span></strong><span><span> </span>หากคุณลงทะเบียนเข้าสู่ระบบเพื่อเล่นผลิตภัณฑ์ของเราในเครื่องเล่นเกมคอนโซล Nintendo Switch™ เท่ากับว่าคุณยินยอมให้ข้อมูลใน Nintendo Account แก่เรา เพื่อให้เราสามารถสร้างบัญชี EA ให้แก่คุณได้ คุณจำเป็นต้องมีบัญชี EA เพื่อเล่นผลิตภัณฑ์ของ EA ทางออนไลน์ ข้อมูลที่เราได้รับจาก Nintendo ได้แก่ ชื่อเล่น อีเมล รายชื่อเพื่อน ประเทศ ภาษา และวันเดือนปีเกิดของคุณ เราไม่ได้รับหมายเลขบัตรเครดิตหรือข้อมูลทางการเงินอื่น ๆ ของคุณ</span><br><br><strong><span style="color: #003366;">แพลตฟอร์มบนมือถือ</span><span> </span></strong><span>หากท่านเล่นหรือซื้อเกมของเราในอุปกรณ์มือถือและ/หรือแท็บเล็ต เราจะได้รับข้อมูลเกี่ยวกับท่านจากร้านค้าแอป และผู้ให้บริการแพลตฟอร์มบนมือถืออื่น ๆ ข้อมูลนี้ ได้แก่ ชื่อผู้ใช้ และ/หรือ ID อุปกรณ์ และข้อเท็จจริงที่ว่าท่านได้ทำการซื้อ เป็นต้น แต่ไม่รวมข้อมูลที่เป็นความลับหรือข้อมูลทางการเงินต่าง ๆ แพลตฟอร์มบนมือถือของเราบางส่วนยังอาจส่งข้อมูลให้แก่เรา ซึ่งเป็นข้อมูลที่ท่านอนุญาตให้มอบแก่เราได้ ผลิตภัณฑ์บนมือถือของเรายังอาจขอข้อมูลส่วนบุคคลเพิ่มเติมจากท่าน เช่น โทเค็นการแจ้งเตือนแบบพุช ตำแหน่งที่แน่นอนของท่าน หรือรายชื่อผู้ติดต่อ และเราจะเก็บรวบรวมข้อมูลนี้เฉพาะเมื่อท่านให้ความยินยอมแก่เราอย่างชัดแจ้ง<span> </span></span><br><br><span style="color: #003366;"><strong>บุคคลภายนอกอื่น ๆ</strong><span> </span></span><br><br><span>เราอาจได้รับข้อมูลจากบุคคลภายนอก เช่น Facebook หรือ Game Center เมื่อคุณใช้บริการเหล่านี้ที่เกี่ยวเนื่องกับผลิตภัณฑ์ของเรา เราอาจได้รับข้อมูลเกี่ยวกับคุณด้วย เมื่อผู้เล่นอื่น ๆ เลือกที่จะแบ่งปันรายชื่อผู้ติดต่อให้แก่เรา เราอาจได้รับข้อมูลจากบุคคลภายนอกเพิ่มเติมจากที่เราได้รับจากคุณด้วย เราใช้ข้อมูลจากบริษัทเหล่านี้เป็นหลักเพื่อส่งมอบโฆษณาที่เกี่ยวข้องกับคุณ รายชื่อตัวแทนของบุคคลภายนอกประเภทนี้สามารถดูได้ที่<span> </span></span><a href="https://tos.ea.com/legalapp/WEBPRIVACYAPPENDIX/US/th/PC/">privacyappendix.ea.com/th</a><span><span> </span>เราอาจใช้ข้อมูลจากบุคคลภายนอกด้วย เช่น เพื่อให้เราเข้าใจตำแหน่งทางภูมิศาสตร์โดยประมาณผ่านที่อยู่ IP ของคุณสำหรับวัตถุประสงค์ด้านภาษี หรือปรับแต่งบริการบางส่วนในตำแหน่งที่ตั้งของคุณ และสำหรับวัตถุประสงค์การป้องกันการทุจริตและ/หรือการกระทำในทางที่ไม่ถูกต้อง</span></p>
<p style="color: #003366; font-size: 14pt;">D. หลักปฏิบัติทางกฎหมายสำหรับการประมวลผล</p>
<p>หากคุณเป็นผู้พักอาศัยในสหภาพยุโรป เราจะยึดถือมูลเหตุทางกฏหมายประการต่าง ๆ เพื่อประมวลผลข้อมูลเกี่ยวกับตัวคุณ เช่น เราจะประมวลผลข้อมูลเกี่ยวกับตัวคุณเมื่อเราได้รับคำยินยอมจากคุณแล้ว เมื่อเรามีผลประโยชน์โดยชอบด้วยกฎหมายในการกระทำดังกล่าว เมื่อการประมวลผลจำเป็นสำหรับการปฏิบัติตามสัญญาที่ทำร่วมกับคุณ และเมื่อเรามีข้อผูกมัดทางกฎหมายในการประมวลผลข้อมูลของคุณ เช่น เราจะยึดถือผลประโยชน์โดยชอบด้วยกฎหมายของเราเพื่อปฏิบัติตามแผนการตลาดแบบเจาะกลุ่มและตามความจำเป็นทางสัญญา เพื่อประมวลผลข้อมูลเมื่อคุณสร้างบัญชี EA หากต้องการเรียนรู้เพิ่มเติมเกี่ยวกับมูลเหตุทางกฎหมายที่เรายึดถือเพื่อประมวลผลข้อมูลของคุณสำหรับวัตถุประสงค์ที่เฉพาะเจาะจงใด ๆ กรุณาติดต่อเราผ่านตัวเลือกในหัวข้อที่ 11 ด้านล่าง</p>
<p style="color: #003366; font-size: 16pt;"><a name="section2"></a>2. วิธีการเก็บรวบรวมข้อมูล</p>
<p>เราเก็บรวบรวมข้อมูลจากคุณเมื่อคุณให้ข้อมูลแก่เราโดยตรง เช่น ผ่านทางแบบฟอร์มออนไลน์ หรือเมื่อคุณพูดคุยกับทีมดูแลประสบการณ์ลูกค้าของเรา เพื่อเก็บรวบรวมข้อมูลมามอบประสบการณ์ที่เป็นเลิศอีกด้วย</p>
<p style="color: #003366; font-size: 14pt;">A. คุกกี้และเทคโนโลยีที่คล้ายคลึงกัน</p>
<p>คุกกี้คือไฟล์ข้อความขนาดเล็กที่เก็บในอินเทอร์เน็ตเบราว์เซอร์ของคุณ เราใช้คุกกี้และเทคโนโลยีที่คล้ายคลึงกันเพื่อช่วยทำความเข้าใจในเรื่องต่าง ๆ เช่น เว็บเพจ คุณลักษณะ หรือโฆษณาที่คุณชม และเกมที่คุณเล่น ข้อมูลนี้ช่วยให้เราติดตามรถเข็นสินค้าของคุณ วัดประสิทธิภาพโฆษณาของเรา เพื่อทำให้คุณไม่ต้องดูโฆษณาเดิมซ้ำ ๆ และอีกนัยหนึ่งก็ช่วยส่งเสริมประสบการณ์การใช้งานของคุณ คุณสามารถปิดใช้งานคุกกี้ จำกัดประเภทของคุกกี้ที่คุณอนุญาต กรุณาอ่านคำแนะนำที่อธิบายไว้ในเว็บเบราว์เซอร์แต่ละชนิดของคุณ หากคุณต้องการความช่วยเหลือในการจัดการการปรับแต่งคุกกี้ของคุณ</p>
<p>เราใช้เทคโนโลยีอื่น ๆ เพื่อจุดประสงค์ที่คล้ายคลึงกันกับคุกกี้ เราใช้พิกเซลหรือเคลียร์จิฟ (Clear GIF) เพื่อเก็บรวบรวมข้อมูลเกี่ยวกับการใช้งานผลิตภัณฑ์ของเราและการตอบสนองต่ออีเมลการตลาดของเรา เราใช้ไฟล์บันทึกอินเทอร์เน็ต (ซึ่งประกอบด้วยข้อมูลทางเทคนิค เช่น แก้ไขปัญหาทางเทคนิค ตรวจจับและป้องกันการทุจริต และบังคับใช้ข้อตกลงผู้ใช้งานของเรา ตัวอย่างอื่น ๆ ได้แก่ คุกกี้ HTML 5 , Silverlight Application Storage, ลายนิ้วมือของอุปกรณ์ และ "แฟลชคุกกี้" หากคุณต้องการลบแฟลชคุกกี้ หรือป้องกันไม่ให้วางแฟลชคุกกี้ ให้ปรับการปรับแต่งของคุณในแผงการตั้งค่าความเป็นส่วนตัวเว็บไซต์ของ Macromedia ที่ <a href="https://www.macromedia.com/support/documentation/en/flashplayer/help/">www.macromedia.com/support/documentation/en/flashplayer/help/</a> ณ ปัจจุบันเราไม่ตอบสนองต่อสัญญาณไม่ต้องติดตาม (Do Not Track - DNT) หากมีการสร้างขึ้นมา ในระหว่างนี้ คุณอาจยกเลิกการติดตามบางประเภท รวมถึงการวิเคราะห์และโฆษณาที่ปรับแต่งมาได้บางประเภทโดยการเปลี่ยนการตั้งค่าคุกกี้ของคุณ</p>
<p>นอกจากนี้แล้ว การโฆษณา ต่อต้านการโกง และต่อต้านทุจริตในผลิตภัณฑ์ของเรา ซึ่งใช้คุกกี้และกลไกที่คล้ายคลึงกันอีกด้วย เทคโนโลยีเหล่านี้อธิบายไว้ด้านล่างนี้</p>
<p style="color: #003366; font-size: 14pt;">B. เทคโนโลยีการวิเคราะห์</p>
<p>เราใช้เซิร์ฟเวอร์เกมของเราเอง และเทคโนโลยีการวิเคราะห์ทั้งของบริษัทและของบุคคลภายนอก เพื่อเก็บรวบรวมข้อมูลเกี่ยวกับวิธีการใช้งานผลิตภัณฑ์ของเรา คอมพิวเตอร์หรืออุปกรณ์ของคุณ หรือสถานภาพของผลิตภัณฑ์ของเรา</p>
<p>เช่น EA อาจรวบรวมและเก็บข้อมูลจากคอมพิวเตอร์หรืออุปกรณ์ของคุณ เมื่อคุณใช้งานผลิตภัณฑ์ของเรา ที่อยู่ IP และ ID อุปกรณ์) ข้อมูลเกี่ยวกับการใช้งานคุณลักษณะ การเล่นเกม และสถิติการใช้งาน การปฏิสัมพันธ์กับระบบและฮาร์ดแวร์ต่อพ่วง พื่อวัตถุประสงค์ที่อธิบายในส่วนที่ 3 ด้านล่าง หากคุณเล่นเกมออฟไลน์ ข้อมูลเหล่านี้จะจัดเก็บไว้บนอุปกรณ์ของคุณ และจะส่งต่อไปยัง EA เมื่ออุปกรณ์ของคุณเชื่อมต่อกับอินเทอร์เน็ตแล้ว หากคุณมีส่วนร่วมในการบริการออนไลน์ EA อาจรวบรวม ใช้งาน จัดเก็บ ส่งต่อ และแสดงข้อมูลเชิงบุคคลและ/หรือเชิงสถิติเกี่ยวกับการเล่นเกมของคุณอย่างเปิดเผย (รวมถึงคะแนน อันดับ และรางวัลความสำเร็จ) หรือระบุเนื้อหาที่คุณสร้างและแบ่งปันกับผู้เล่นอื่นด้วยเช่นกัน</p>
<p>บริการวิเคราะห์ข้อมูลของบุคคลภายนอกที่รวมอยู่ในผลิตภัณฑ์ของเราอาจรวมข้อมูลที่บุคคลภายนอกเก็บรวบรวมอันเกี่ยวเนื่องกับบริการของ EA เข้ากับข้อมูลที่บุคคลภายนอกเก็บรวบรวมด้วยตนเองเมื่อเวลาผ่านไป และจากเว็บไซต์ต่าง ๆ บริษัทเหล่านี้จะเก็บรวบรวมและใช้ข้อมูลภายใต้นโยบายความเป็นส่วนตัวของตนเอง รายชื่อบริษัทวิเคราะห์ของบุคคลภายนอกที่ให้บริการในผลิตภัณฑ์ของเราและวิธีการยกเลิกตามขอบเขตที่สามารถทำได้ สามารถดูได้ที่นี่ <a href="https://tos.ea.com/legalapp/WEBPRIVACYAPPENDIX/US/th/PC/">privacyappendix.ea.com/th</a></p>
<p style="color: #003366; font-size: 14pt;">C. เทคโนโลยีแอดเซิร์ฟวิง (Ad Serving)</p>
<p>ผลิตภัณฑ์บางส่วนของเราใช้งานเทคโนโลยีแอดเซิร์ฟวิง และเทคโนโลยีที่คล้ายคลึงอื่น ๆ อย่างตัวระบุเพื่อส่งมอบข้อเสนอให้แก่คุณ เทคโนโลยีเหล่านี้บางส่วนสามารถซิงค์หรือเชื่อมโยงพฤติกรรมบนเว็บไซต์ โฆษณาสามารถปรับแต่งให้เข้ากับความสนใจของคุณ เช่น คุณอาจเห็นข้อเสนอสำหรับเกมที่เราคิดว่าคุณอาจจะชอบ หรือคุณแสดงให้เห็นว่าสนใจเกมใดเกมหนึ่ง คุณอาจได้รับโฆษณาในภายหลังสำหรับเกมนั้น และถูกแทนที่ในภายหลังขณะที่คุณออนไลน์</p>
<p>เทคโนโลยีเหล่านี้เก็บรวบรวมและใช้งานข้อมูลเพื่อให้เราสามารถแสดงโฆษณาที่เหมาะสมกับคุณได้ และช่วยติดตามผลลัพธ์และวัดประสิทธิภาพของโฆษณาเหล่านั้น นอกเหนือจากข้อมูลระบุ ข้อมูลนี้ยังประกอบด้วย:</p>
</div>
<ul style="font-family: calibri;">
<li>โฆษณาที่แสดงและตำแหน่งของโฆษณา</li>
<li>ระยะเวลาที่โฆษณาปรากฏ</li>
<li>ประเภทโดเมน ที่อยู่ IP ขนาดของโฆษณา และ</li>
<li>การตอบสนองต่อโฆษณา</li>
</ul>
<div style="font-family: calibri;">
<p>บริษัทโฆษณาของบุคคลภายนอกอาจนำข้อมูลที่เก็บรวบรวมมาจากการนำเสนอโฆษณาให้แก่คุณผ่านทางผลิตภัณฑ์ของเราไปรวมกับข้อมูลอื่น ๆ ที่บริษัทเหล่านั้นเก็บรวบรวมด้วยตนเองเมื่อเวลาผ่านไป และจากเว็บไซต์ต่าง ๆ บริษัทเหล่านี้จะเก็บรวบรวมและใช้ข้อมูลภายใต้นโยบายความเป็นส่วนตัวของตนเอง รายชื่อบริษัทแอดเซิร์ฟวิงที่ดำเนินการเครือข่ายของตนในเว็บไซต์ของเราและผลิตภัณฑ์และ/หรือบริการออนไลน์และ/หรือมือถือ และวิธีการยกเลิกตามขอบเขตที่สามารถทำได้ สามารถดูได้ที่นี่ <a href="https://tos.ea.com/legalapp/WEBPRIVACYAPPENDIX/US/th/PC/">privacyappendix.ea.com/th</a></p>
<p>หากต้องการเรียนรู้เพิ่มเติมเกี่ยวกับหลักเกณฑ์ของเครือข่ายโฆษณาเหล่านี้ หรือหากต้องการยกเลิกโฆษณาแบบกำหนดเป้าหมายของบุคคลภายนอก กรุณาเยี่ยมชม <a href="https://www.networkadvertising.org">www.networkadvertising.org</a>, <a href="https://www.aboutads.info/choices/">www.aboutads.info/choices</a>, <a href="http://youradchoices.ca/">youradchoices.ca</a>, or <a href="https://www.youronlinechoices.eu">www.youronlinechoices.eu</a> โปรดทราบว่า การยกเลิกโฆษณาไม่ได้หมายความว่าคุณจะไม่เห็นโฆษณา แต่หมายความว่า โฆษณาที่คุณเห็นอาจเกี่ยวเนื่องกับความสนใจของคุณน้อยลง</p>
<p style="color: #003366; font-size: 14pt;">D. เทคโนโลยีต่อต้านการโกงและป้องกันการทุจริต</p>
<p>EA มุ่งมั่นที่จะมอบสภาพแวดล้อมการเล่นเกมที่ปลอดภัยและเป็นธรรมเพื่อผู้เล่นทุกคน เราหรือบุคคลภายนอกอาจใช้งานคุกกี้และเทคโนโลยีที่คล้ายคลึงกัน หรือเก็บรวบรวมข้อมูลเกี่ยวกับเครื่องหรืออุปกรณ์ของคุณเพื่อสร้าง “ลายนิ้วมือ” หรือ “แฮช” ของส่วนประกอบเครื่องของคุณ เพื่อจุดประสงค์ในการป้องกันการทุจริต การรักษาความปลอดภัย และการรับรองความถูกต้อง เราอาจใช้เทคโนโลยีป้องกันการโกงในผลิตภัณฑ์ของเรา รวมถึงอัลกอริทึมป้องกันการฉ้อฉลและการใช้ในทางที่ผิดโดยอัตโนมัติ หากคุณเชื่อว่าการเข้าถึงของคุณในผลิตภัณฑ์และ/หรือบริการของเราถูกเทคโนโลยีนี้ปิดกั้นด้วยความผิดพลาด กรุณาติดต่อบริการช่วยเหลือของ EA ที่ <a href="https://help.ea.com/en/">help.ea.com</a></p>
<p style="color: #003366; font-size: 16pt;"><a name="section3"></a>3. วิธีการที่เราใช้ข้อมูลของคุณ</p>
</div>
<div style="font-family: calibri;">
<p>เราใช้ข้อมูลส่วนบุคคลและข้อมูลที่ไม่เป็นส่วนบุคคลของคุณ โดยอาจจะใช้ข้อมูลแยกกันเป็นเอกเทศและใช้งานรวมกัน เพื่อจุดประสงค์ดังต่อไปนี้:</p>
<p style="color: #003366;"><b>ในการดำเนินการธุรกิจของเราและเพื่อยกระดับและมอบความเป็นส่วนตัวให้กับประสบการณ์การเล่นเกมของคุณมีดังนี้:</b></p>
<ul>
<li>ดำเนินการ ปรับปรุง และพัฒนาเกมและการบริการของเรา</li>
<li>ให้คำแนะนำที่เจาะจงเป็นรายบุคคลเกี่ยวกับผลิตภัณฑ์และ/หรือคุณสมบัติของ EA</li>
<li>รวบรวมข้อมูลบอร์ดผู้นำออนไลน์และเปิดใช้งานการจับคู่ออนไลน์</li>
<li>เล่นซ้ำภาพรีเพลย์ให้คุณและผู้เล่นอื่น ๆ ได้รับชมผ่านโหมดผู้สังเกตการณ์</li>
<li>ช่วยคุณค้นหาเพื่อนของคุณ หรือแจ้งเพื่อนของคุณเกี่ยวกับผลิตภัณฑ์ของ EA</li>
<li>อำนวยความสะดวกการแบ่งปันบนเครือข่ายสังคมออนไลน์</li>
<li>แสดงและวัดประสิทธิภาพของโฆษณา</li>
<li>วัดสถานภาพของบริการของเรา</li>
<li>ตั้งค่าและรักษาบัญชีที่คุณลงทะเบียน</li>
<li>มอบประสบการณ์การเล่นเกมที่คุณอาจชื่นชอบ</li>
<li>จัดตั้งโปรแกรมสิทธิพิเศษ</li>
<li>อำนวยความสะดวกให้กับการเล่นเกมของคุณในหลายอุปกรณ์ หากมี</li>
<li>ระบุ ซ่อมแซม และแก้ไขจุดบกพร่องและข้อผิดพลาดการบริการ</li>
<li>จัดหาการอัปเดตซอฟต์แวร์</li>
<li>เปิดใช้งานหรือรับรองความถูกต้องสำหรับเกมของคุณ และบันทึกความก้าวหน้าและสถิติของเกม</li>
<li>ยึดตามการปรับแต่งของคุณและส่งมอบเนื้อหาที่มีความหลากหลาย และ</li>
<li>ช่วยรักษาความปลอดภัยและความยุติธรรมในบริการของเรา แก้ปัญหาความขัดแย้ง พิจารณาและช่วยระงับการทุจริตและพฤติกรรมที่ผิดกฎหมาย ปฏิบัติตามกฎหมาย และเพื่อบังคับใช้ข้อตกลงและนโยบายของเรา</li>
</ul>
<p style="color: #003366;"><b>เพื่อมอบการสนับสนุนให้แก่คุณ รวมถึง:</b></p>
<ul>
<li>ช่วยระบุและแก้ไขปัญหาที่เกิดกับบัญชีผู้ใช้และเกมของคุณ</li>
<li>สำรวจความคิดเห็นของคุณผ่านแบบสำรวจหรือแบบสอบถาม</li>
<li>สื่อสารกับคุณและตอบสนองต่อคำร้องขอหรือข้อสงสัยของคุณ</li>
<li>จัดการและส่งการยืนยันและข้อมูลสำคัญที่เกี่ยวกับบัญชีผู้ใช้ ผลิตภัณฑ์ การซื้อ การสมัครใช้งาน และการรับประกันให้แก่คุณ</li>
</ul>
<p style="color: #003366;"><b>เพื่อปรับการสื่อสารของเราให้เหมาะกับคุณ รวมถึงเพื่อ:</b></p>
<ul>
<li>แสดงข้อเสนอ และ/หรือข้อมูลที่เกี่ยวกับเกมที่คุณอาจชื่นชอบ</li>
<li>มอบคำแนะนำให้แก่คุณ และ</li>
<li>ปรับแต่งโฆษณาสำหรับคุณ และส่งมอบการตลาดแบบกำหนดเป้าหมาย การอัปเดตบริการ และข้อเสนอโปรโมชันให้แก่คุณ</li>
</ul>
<p>เราจะเก็บรักษาข้อมูลที่เราเก็บรวบรวมไว้เป็นเวลาเท่าที่จำเป็นต่อการมอบผลิตภัณฑ์และบริการ และเราอาจเก็บรักษาข้อมูลดังกล่าวไว้เป็นเวลานานกว่าช่วงเวลาดังกล่าวหากมีความจำเป็นทางกฎหมาย ทางการดำเนินการ หรือเหตุผลโดยชอบด้วยกฎหมายอื่น ๆ</p>
<p style="color: #003366; font-size: 16pt;"><a name="section4"></a>4. ข้อมูลที่เราแบ่งปันให้กับบุคคลภายนอก</p>
<p>เราจะไม่แบ่งปันข้อมูลส่วนบุคคลที่ระบุถึงคุณได้โดยตรง (เช่น ชื่อ อีเมล หรือที่อยู่ไปรษณีย์ของคุณ) ให้บุคคลภายนอกนำไปใช้เองโดยปราศจากความยินยอมของคุณ เว้นแต่ในกรณีที่กฎหมายกำหนดหรือเราเห็นว่าการเปิดเผยข้อมูลมีความจำเป็นอันสมควรเพื่อบังคับใช้สิทธิ์ ทรัพย์สิน หรือการดำเนินการของเรา หรือเพื่อคุ้มครองผู้เล่นของเราหรือบุคคลภายนอก เราอาจแบ่งปันข้อมูลที่ไม่เปิดเผยชื่อหรือข้อมูลโดยรวม หรือข้อมูลอื่น ๆ ที่ไม่สามารถระบุถึงตัวคุณได้โดยตรงให้แก่บุคคลภายนอก เช่น สถานะเชิงบุคคลหรือสถานะเกี่ยวกับเกมของคุณบนบอร์ดผู้นำหรือเพื่อแสดงแนวโน้มเกี่ยวกับการใช้งานผลิตภัณฑ์ของเรา</p>
<p>เราจ้างบุคคลภายนอกทั้งที่อยู่ในและนอกประเทศที่อาศัยของคุณ (รวมถึงที่อยู่นอกเขตเศรษฐกิจยุโรป (EEA)) เพื่อเก็บรวบรวมหรือประมวลผลข้อมูลส่วนบุคคลในนามของเราด้วยหลายสาเหตุ เช่น สำรวจด้านการตลาด อำนวยความสะดวกในการประมวลผลบัตรเครดิต หรือการส่งอีเมล เมื่อตัวแทนภายนอกหรือผู้ให้บริการของเราเก็บรวบรวมหรือได้รับข้อมูลส่วนบุคคล เรากำหนดให้ตัวแทนหรือผู้ให้บริการใช้ข้อมูลเฉพาะในนามของเราและเพื่อจุดประสงค์ที่สอดคล้องกับนโยบายนี้เคุณั้น</p>
<p>เราไม่จงใจเปิดเผยข้อมูลส่วนบุคคลเกี่ยวกับเด็ก ๆ ที่อายุไม่ถึง 18 ปีให้แก่บุคคลอิสระภายนอกแม้ว่าจะได้รับความยินยอมก็ตาม</p>
<p>อย่างไรก็ตาม ในกรณีที่มีการปรับองค์กรใหม่ การถอนทุนบริษัท การรวมกิจการ การขาย หรือการล้มละลาย เราอาจโอนย้ายข้อมูลทั้งหมดที่เราเก็บรวบรวมให้แก่บุคคลภายนอกที่เกี่ยวข้อง และจะขอความยินยอมของคุณในการดำเนินการดังกล่า หากกฎหมายกำหนด</p>
<p>เราไม่ได้ควบคุมข้อมูลที่ส่งจากเบราว์เซอร์ของคุณไปยังบุคคลภายนอก เมื่อเทคโนโลยีหรือเครื่องมือทางสังคมของบุคคลภายนอกถูกรวมเข้ามาในผลิตภัณฑ์ของเราแล้ว บุคคลภายนอกเหล่านั้นอาจเก็บรวบรวมข้อมูลเมื่อคุณใช้งานผลิตภัณฑ์ของเรา ปุ่ม "ไลค์" ของ Facebook</p>
<p style="color: #003366; font-size: 16pt;"><a name="section5"></a>5. เราเก็บข้อมูลของคุณไว้ที่ใด</p>
<p>ข้อมูลส่วนบุคคลที่เรารวบรวมอาจได้รับการจัดเก็บและประมวลผลเพื่อวัตถุประสงค์ที่กำหนดไว้ในนโยบายความเป็นส่วนตัวและคุกกี้นี้ในสหรัฐอเมริกาหรือประเทศอื่น ๆ ที่ EA บริษัทในเครือ หรือตัวแทนของบุคคลภายนอกปฏิบัติงานอยู่ ในการใช้ผลิตภัณฑ์ของเรา คุณรับทราบว่าข้อมูลส่วนบุคคลของคุณอาจถ่ายโอนไปยังผู้รับในสหรัฐอเมริกาและประเทศอื่นซึ่งอาจไม่มีระดับความคุ้มครองความเป็นส่วนตัวตามกฎหมายเทียบเท่ากับประเทศที่คุณอาศัยอยู่หรือเป็นพลเมือง</p>
<p>การปฏิบัติด้านความเป็นส่วนตัวของ EA สอดคล้องกับระบบกฎความเป็นส่วนตัวระหว่างประเทศของ APEC ระบบ APEC CBPR จัดเตรียมกรอบข้อตกลงไว้สำหรับองค์กรเพื่อรับรองการคุ้มครองข้อมูลส่วนบุคคลที่มีการถ่ายโอนในกลุ่มประเทศสมาชิก APEC สามารถศึกษาข้อมูลเพิ่มเติมเกี่ยวกับขอบข่าย APEC ได้ที่ <a href="https://www.apec.org/Groups/Committee-on-Trade-and-Investment/~/media/Files/Groups/ECSG/CBPR/CBPR-PoliciesRulesGuidelines.ashx">https://www.apec.org/Groups/Committee-on-Trade-and-Investment/~/media/Files/Groups/ECSG/CBPR/CBPR-PoliciesRulesGuidelines.ashx</a></p>
<p>ข้อมูลได้รับการเก็บรวบรวมโดยบริษัทแม่ของเรา Electronic Arts, Inc. สำหรับข้อมูลจากเขตเศรษฐกิจยุโรป (EEA) Electronic Arts, Inc. มีใบอนุญาตภายการคุ้มครองความเป็นส่วนตัวในการโอนข้อมูลระหว่างสหภาพยุโรปและสหรัฐอเมริกาและระหว่างสวิตเซอร์แลนด์และสหรัฐอเมริกา (ซึ่งอยู่ใน <a href="https://www.privacyshield.gov/participant?id=a2zt0000000GnuQAAS&amp;status=Active">www.privacyshield.gov/participant?id=a2zt0000000GnuQAAS&amp;status=Active</a>) เมื่อ Electronic Arts, Inc. ถ่ายโอนข้อมูลจาก EEA ไปยังบริษัทในเครือ ตัวแทน หรือผู้ให้บริการรายอื่น ๆ ที่อยู่นอก EEA ทางบริษัทจะดำเนินการตามหลักการ "ความรับผิดชอบสำหรับการถ่ายโอนต่อ" ของการคุ้มครองความเป็นส่วนตัว</p>
<p style="color: #003366; font-size: 16pt;"><a name="section6"></a>6. เราคุ้มครองข้อมูลส่วนบุคคลของคุณอย่างไร</p>
<p>การรักษาความปลอดภัยของข้อมูลผู้เล่นเป็นสิ่งสำคัญอันดับหนึ่งของ EA ดังนั้นเราจึงใช้มาตรการต่าง ๆ เพื่อช่วยคุ้มครองข้อมูล รวมถึงเข้ารหัสข้อมูลทางการเงินที่อ่อนไหวด้วย แต่ถึงกระนั้นก็ไม่มีมาตรการรักษาความปลอดภัยใดที่สมบูรณ์แบบ 100% และไม่ยอมรับความรับผิดชอบใด ๆ สำหรับการใช้งานหรือการเข้าถึงข้อมูลของคุณที่อยู่ในการควบคุมของเราโดยไม่ได้รับอนุญาต</p>
<p style="color: #003366; font-size: 16pt;"><a name="section7"></a>7. เด็ก ๆ</p>
<p>เป็นเรื่องสำคัญอย่างยิ่งสำหรับ EA ผลิตภัณฑ์และการบริการออนไลน์และบนมือถือมากมายของ EA ออกแบบมาเพื่อผู้ชมทั่วไป และไม่มีเจตนาเก็บข้อมูลส่วนบุคคลจากเด็ก เมื่อผู้ใช้ระบุว่าตนเองเป็นเด็ก เราจะ: (1) ไม่เปิดโอกาสในการกรอกข้อมูลส่วนบุคคล (2) เก็บรวบรวมข้อมูลบางส่วนสำหรับวัตถุประสงค์ที่มีข้อจำกัดเคุณั้น (3) ปิดกั้นหรือจำกัดไม่ให้เด็กเข้าถึงบริการที่เกี่ยวข้อง เช่น ฟังก์ชันการแชท และ/หรือ (4) ขอคำยินยอมจากผู้ปกครองสำหรับการใช้ข้อมูลส่วนบุคคลของเด็ก ซึ่งทั้งหมดนี้เป็นไปตามกฎหมายที่เกี่ยวข้อง คำว่าเด็ก เราหมายถึงผู้ที่มีอายุ 13 ปีหรือมีอายุตามเกณฑ์ขั้นต่ำของเขตแดนนั้น ๆ หากอายุดังกล่าวนั้นมากกว่า 13 ปี บุตรหลานของคุณจะได้รับการแจ้งเตือนภายในแอปในเครื่องผ่านทางแอปพลิเคชันในมือถือของเรา ซึ่งไม่เก็บรวบรวมข้อมูลส่วนบุคคลใด ๆ</p>
<p>โปรดทราบว่า หากคุณยินยอมให้บุตรหลานใช้งานผลิตภัณฑ์และบริการทางออนไลน์หรือบนมือถือของ EA แล้ว นั่นอาจหมายรวมถึง การบริการการสื่อสารสำหรับผู้ชมโดยทั่วไป เช่น อีเมล ระบบส่งข้อความทันที และกลุ่มออนไลน์ และบุตรหลานของคุณจะสามารถสื่อสารกับและเปิดเผยข้อมูลส่วนบุคคลให้แก่ผู้เล่นคนอื่น ๆ ในทุกช่วงวัยได้</p>
<p>หากคุณเป็นผู้ปกครองและต้องการเพิกถอนความยินยอมที่คุณได้ให้ไว้ก่อนหน้านี้ ต้องการตรวจสอบข้อมูลที่เก็บรวบรวมจากบุตรหลานของคุณ หรือต้องการให้ลบข้อมูลดังกล่าว ให้ติดต่อฝ่ายดูแลนโยบายความเป็นส่วนตัวที่เกี่ยวข้องในประเทศของคุณตามรายชื่อที่แสดงไว้ในเว็บไซต์ <a href="http://privacyadmin.ea.com">privacyadmin.ea.com</a> โดยเขียนจดหมายส่งไปยัง Privacy Policy Administrator, 209 Redwood Shores Parkway, Redwood City, CA 94065 หรือติดต่อทางโทรศัพท์ที่หมายเลข (650) 628-1393</p>
<p>ข้อมูลที่เก็บรวบรวมได้รับการดูแลความปลอดภัยตามนโยบายความเป็นส่วนตัวและคุกกี้นี้ (ดูส่วนที่ 6 ข้างต้น) หากเรามีการเปลี่ยนแปลงในสาระสำคัญเกี่ยวกับวิธีการใช้งาน เก็บรวบรวม เราจะแจ้งผู้ปกครองทางอีเมล หรือโดยการแจ้งเตือนในเกม ซึ่งการแสดงความยินยอมดังกล่าวจะต้องตรวจสอบความถูกต้องได้</p>
<p>เราสนับสนุนให้คุณพูดคุยกับบุตรหลานเกี่ยวกับการสื่อสารกับคนแปลกหน้าและการเปิดเผยข้อมูลส่วนบุคคลทางออนไลน์ คุณและบุตรหลานควรตรวจสอบเว็บเพจความปลอดภัยทางออนไลน์ของเราที่ <a href="https://tos.ea.com/legalapp/OnlineSafety/US/th/PC/">https://tos.ea.com/legalapp/OnlineSafety/US/th/PC/</a> เพื่อดูข้อมูลเพิ่มเติมเกี่ยวกับการใช้งานอินเทอร์เน็ตอย่างปลอดภัย</p>
<p>เราจะไม่ตั้งเงื่อนไขให้เด็กเข้าร่วมในกิจกรรม เช่น โดยต้องเปิดเผยข้อมูลส่วนบุคคลของเด็กเกินกว่าความจำเป็นอันสมควรต่อการเข้าร่วมกิจกรรมเป็นอันขาด ในบางไซต์ ทั้งสิ้นโดยไม่คำนึงถึงความยินยอม</p>
<p style="color: #003366; font-size: 16pt;"><a name="section8"></a>8. ตัวเลือกและการควบคุมของคุณ</p>
<p>เรามอบตัวเลือกที่เป็นประโยชน์แก่คุณเกี่ยวกับการใช้หรือการเก็บรวบรวมข้อมูลที่สำคัญ ตัวอย่างเช่น หากคุณต้องการยกเลิกในเวลาใด ๆ หลังจากให้คำยินยอม สามารถติดต่อผู้ดูแลนโยบายความเป็นส่วนตัวที่เหมาะสมในประเทศของคุณตามรายชื่อที่แสดงไว้ใน <a href="http://privacyadmin.ea.com">privacyadmin.ea.com</a> หรือเขียนจดหมายถึง Privacy Policy Administrator, Electronic Arts Inc., 209 Redwood Shores Parkway, Redwood City, CA 94065</p>
<p>คุณสามารถตรวจสอบและเปลี่ยนแปลงการปรับแต่งส่วนใหญ่ได้ผ่านทางการตั้งค่าบัญชี EA ของคุณ หากคุณต้องการความช่วยเหลือเพิ่มเติม กรุณาติดต่อ <a href="https://help.ea.com/en/">help.ea.com</a> ในเมื่อเรายึดถือคำยินยอมสำหรับการเก็บรวบรวมและใช้ข้อมูลเกี่ยวกับตัวคุณ คุณสามารถเพิกถอนคำยินยอมของคุณได้ทุกเมื่อ</p>
<p>คุณสามารถปิดการใช้งานบัญชี EA หรือลบข้อมูลส่วนบุคคลที่เกี่ยวข้องกับบัญชีผู้ใช้ของคุณได้โดยการติดต่อ <a href="https://help.ea.com/en/">help.ea.com</a> หรือผู้ดูแลนโยบายความเป็นส่วนตัวที่เกี่ยวข้องในประเทศของคุณตามรายชื่อที่แสดงไว้ในเว็บไซต์ <a href="http://privacyadmin.ea.com">privacyadmin.ea.com</a> หากคุณดำเนินการดังกล่าว คุณจะไม่สามารถเข้าถึงเกมหรือการบริการของ EA ที่เกี่ยวข้องกับบัญชีผู้ใช้ของคุณได้อีกต่อไป โปรดทราบว่า EA อาจจะเก็บรักษาข้อมูลที่จำเป็นต่อการแก้ปัญหาข้อพิพาท การบังคับใช้ข้อตกลงผู้ใช้ของเรา ความสมบูรณ์ และการดำเนินการของผลิตภัณฑ์ของเรา ปฏิบัติตามกฎหมาย และเพื่อดำเนินธุรกิจของเรา</p>
<p>คุณสามารถเข้าถึงข้อมูลส่วนบุคคลเกี่ยวกับคุณที่เราเก็บรักษาเอาไว้ หากต้องการร้องขอการเข้าถึง กรุณาติดต่อ <a href="https://help.ea.com/en/">help.ea.com</a> ก่อนที่เราจะประมวลผลคำขอใด ๆ เราอาจสอบถามข้อมูลส่วนบุคคลบางประการของคุณเพื่อการตรวจสอบตัวตนของคุณ</p>
<p>คุณอาจมีสิทธิ์เพิ่มเติมภายใต้กฎหมายท้องถิ่น รวมถึงสิทธิ์ในการร้องขอการลบหรือการโอนย้ายข้อมูลส่วนบุคคล และสิทธิ์ในการคัดค้านหรือจำกัดการประมวลผลข้อมูล หากมีความเหมาะสม คุณสามารถใช้สิทธิ์เหล่านี้ได้โดยการติดต่อที่ <a href="https://help.ea.com/en/">help.ea.com</a></p>
<p>นอกจากนี้คุณสามารถปรับการตั้งค่าเบราว์เซอร์ของคุณให้ปิดกั้นการแกะรอยทางออนไลน์ เช่น คุกกี้ ดังที่อธิบายไว้เพิ่มเติมในส่วนที่ 2</p>
<p style="color: #003366; font-size: 16pt;"><a name="section9"></a>9. บริการของบุคคลภายนอก</p>
<p>เว็บไซต์และผลิตภัณฑ์ของเราอาจมีการโฆษณาหรือบริการของบุคคลภายนอก (เช่น ปุ่มไลค์ของ Facebook หรือลิงก์ไปยังเว็บไซต์ของบุคคลภายนอก) หากคุณคลิกที่ลิงก์เหล่านั้น รวมถึงโฆษณา คุณจะออกจากเว็บไซต์ของ EA และไปยังเว็บไซต์ที่คุณเลือก ๆ</p>
<p style="color: #003366; font-size: 16pt;"><a name="section10"></a>10. การเปลี่ยนแปลงในนโยบายของเรา</p>
<p>EA อาจแก้ไขเปลี่ยนแปลงนโยบายนี้เป็นครั้งคราว ดังนั้นขอให้คุณโปรดตรวจสอบข้อตกลงนี้อย่างสม่ำเสมอ เราจะแจ้งเตือนคุณเกี่ยวกับการเปลี่ยนแปลงที่เป็นสาระสำคัญผ่านทางการแจ้งเตือนในหน้าแรกของเรา (<a href="https://www.ea.com/">www.ea.com</a>) ล่วงหน้าสามสิบวันก่อนที่การเปลี่ยนแปลงจะมีผลบังคับใช้ หากเรามีความจำเป็นตามกฎหมายการคุ้มครองข้อมูลที่เกี่ยวข้องสำหรับการแจ้งเตือนล่วงหน้าหรือขอคำยินยอมของคุณต่อการเปลี่ยนแปลงใดๆ ดังกล่าว เราจะดำเนินการตามที่กล่าวไว้ สามารถดูวันที่ปรับปรุงนโยบายนี้ครั้งล่าสุดโดยทำเครื่องหมายที่วันที่ "ปรับปรุงล่าสุด" ที่แสดงอยู่ด้านบนของนโยบายนี้</p>
<p style="color: #003366; font-size: 16pt;"><a name="section11"></a>11. ติดต่อเรา</p>
<p>หากคุณมีคำร้องเรียนหรือคำถามเกี่ยวกับนโยบายนี้ กรุณาส่งอีเมลไปยัง <a href="mailto:privacy_policy@ea.com">privacy_policy@ea.com</a> นอกจากนี้ คุณสามารถติดต่อเจ้าหน้าที่ฝ่ายคุ้มครองข้อมูลของเราที่ <a href="mailto:dpo@ea.com">dpo@ea.com</a> หากคุณมีข้อกังวลเกี่ยวกับความเป็นส่วนตัวและการใช้ข้อมูลที่ยังไม่ได้รับการแก้ไข ซึ่งเราไม่ได้ตอบสนองอย่างน่าพึงพอใจ กรุณาติดต่อฝ่ายไกล่เกลี่ยกรณีพิพาทซึ่งเป็นองค์กรภายนอกและประจำอยู่ในสหรัฐอเมริกา (ไม่มีค่าใช้จ่าย) ที่ <a href="https://feedback-form.truste.com/watchdog/request">https://feedback-form.truste.com/watchdog/request</a></p>
<p>ผู้ควบคุมดูแลของข้อมูลส่วนบุคคลที่ประมวลผลภายใต้นโยบายนี้คือ Electronic Arts Inc., 209 Redwood Shores Parkway, Redwood City, CA 94065 ตัวแทนในสหภาพยุโรปของ Electronic Arts Inc. คือ Electronic Arts Limited, Onslow House, Onslow Street, Guildford, GU1 4TN, United Kingdom</p>
<p style="color: #003366; font-size: 16pt;"><a name="section12"></a>12. สิทธิ์ในการติดต่อหน่วยงานคุ้มครองข้อมูล</p>
<p>หากคุณมีข้อกังวลเกี่ยวกับวิธีการที่เราเก็บรวบรวมและใช้ข้อมูล กรุณาติดต่อเรา นอกจากนี้คุณยังมีสิทธิ์ในการติดต่อหน่วยงานคุ้มครองข้อมูลในท้องถิ่นของคุณหากคุณต้องการ รายละเอียดการติดต่อสำหรับหน่วยงานการคุ้มครองข้อมูลใน EU อยู่ที่ <a href="http://ec.europa.eu/justice/data-protection/bodies/authorities/index_en.htm">ec.europa.eu/justice/data-protection/bodies/authorities/index_en.htm</a></p>
<p style="color: #003366; font-size: 16pt;"><a name="section13"></a>13. ข้อมูลเพิ่มเติม</p>
<p>สำหรับข้อมูลเพิ่มเติมและการแก้ไขเปลี่ยนแปลงในนโยบายนี้ กรุณาเข้าชม <a href="https://tos.ea.com/legalapp/WEBPRIVACY/US/th/PC/">privacy.ea.com/th</a></p>
<a><br></a><center>
<div name="versions" style="width: 300px; height: auto; border: 1px solid black;">
<dl>
<dt><span>นโยบายความเป็นส่วนตัวและคุกกี้เดิม </span><br><a href="https://tos.ea.com/legalapp/WEBPRIVACY/US/th/PC/01182018">อัปเดตล่าสุด: 18 มกราคม 2561</a><a href="https://tos.ea.com/legalapp/WEBPRIVACY/US/th/PC/07312017"><br>อัปเดตล่าสุด: 31 กรกฎาคม 2560</a><br><a href="https://tos.ea.com/legalapp/WEBPRIVACY/US/th/PC/10282016">อัปเดตล่าสุด: 28 ตุลาคม 2559</a><br><a href="https://tos.ea.com/legalapp/WEBPRIVACY/US/th/PC/05172016">อัปเดตล่าสุด: 17 อาจ 2559</a><br><a href="https://tos.ea.com/legalapp/webprivacy/US/th/PC/01262016">อัปเดตล่าสุด: 26 มกราคม 2559</a><br><a href="https://tos.ea.com/legalapp/webprivacy/US/th/PC/11182012">อัปเดตล่าสุด: 18 พฤศจิกายน 2555</a><br><a href="https://tos.ea.com/legalapp/webprivacy/US/th/PC/12052011">อัปเดตล่าสุด: 5 ธันวาคม 2554</a></dt>
</dl>
</div>
</center></div>